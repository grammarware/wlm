’s-Hertogenbosch

Gasselstraat 28

Kadastraal	: ’s Hertogenbosch, H-6159

Monumentnr.     : SOM0550

Huidige functie	: winkel	Bouwjaar	: 1912-1913

Architect	: K.C. Suyling & Zonen

Oorspr.functie	: bank

 

Verbouwingen	: 1957

Archief		: Beeldbank van het Gemeentearchief ’s-Hertogenbosch

Datum document: 11-12-2008



globale aanduiding van het perceelContext

(Bouw)historie:

Het hoekpand aan de Gasselstraat 28 is in 1912-1913 nieuw gebouwd, als
een agentschap van de Nederlandse Bank. Zoals blijkt uit oud
kaartmateriaal verrees de nieuwbouw ter plekke van vrij forse bebouwing.
Op de kaart die in 1818 is getekend in verband met de sloop van de
tegenoverliggende huizen aan de westkant van de Gasselstraat is te lezen
dat het hier bedoelde perceel op de naam van ene Verhayens stond die de
bewoner en/of eigenaar was. 

Het nieuwe agentschap van de Nederlandse Bank werd ontworpen door de
bekende Bossche architect K.C. Suyling & Zonen. Het bureau, ook wel
bekend als Suyling Van Teefelen en De Nijs, leverde in de eerste helft
van de 20ste eeuw een groot aantal ontwerpen in verschillende
stijlvormen. Bekend is onder meer het imposante eerste hoofdkantoor van
de vroegere PNEM aan de Koningsweg 66 uit 1921. Dit gebouw toont de
invloed van het Rationalisme maar is ook verwant aan de
vernieuwend-klassieke vormentaal van K.P.C. de Bazel. Ook de in
Amsterdamse Schooltrant vormgegeven I.W. Beekmanschool aan de Van der
Does de Willeboissingel is door Suyling ontworpen (1927). In de trant
van de Neorenaissance zijn daarentegen de verschillende herenhuizen die
hij in de vroege 20ste eeuw onder meer aan het Julianaplein en de
Stationsweg bouwde. 

Het onderhavige bankgebouw is juist karakteristiek voor de
nieuw-historiserende bouwkunst. De herinterpretatie van de stijlvormen
uit het verleden blijkt hier uit de invloed van de klassieke
landhuizenbouw. Vrij hoge en met leien gedekte kappen, hoekschoorstenen
en een kolossale pilaster-orde verlenen het bankgebouw de vereiste
voorname uitstraling. 

Uitwendig is het authentieke karakter overwegend gaaf behouden gebleven.
Inwendig onderging de bank al in 1957 een ingrijpende verbouwing. Van
het nu als een modehuis in gebruik zijnde pand is het interieur zowel
beneden als boven geheel gemoderniseerd.   

Het bankgebouw kort na de oplevering in 1913. 

                                                                        
    

Ligging:

Het hoekpand ligt aan de oostzijde van de Gasselstraat, op de hoek van
de Kerkstraat. Deze straten maken deel uit van het middeleeuwse centrum
van ’s-Hertogenbosch. De tussen de Kerkstraat een de Hinthamerstraat
gesitueerde Gasselstraat is in haar naam een verbastering van de
Gasthuisstraat en verwijst zo nog altijd naar de oorspronkelijke locatie
van het Groot Ziekengasthuis. Tot 1458 lag dit complex aan de westzijde
van de Gasselstraat. De Nederlands Hervormde kerk die nu aan de
westzijde van de Gasselstraat op de hoek van de Kerkstraat ligt dateert
uit 1821 en wijkt door een voorpleintje terug ten opzichte van het
doorgaande tracй van de Kerkstraat (op het pleintje bevond zich
oorspronkelijk een bij de kerk horende tuin met hekwerk en geboomte).
Het onderhavige bankgebouw vormt een markant element aan dit pleintje.
Architect Suyling voorzag het gebouw zowel aan de Gasselstraat als aan
de Kerkstraat van een representatieve gevel. Op het raakpunt van beide
straten springt de bouwmassa in een scherpe hoek terug, maar is de
betreffende oksel ter hoogte van de eerste bouwlaag ingevuld met een
kwartrond bouwdeel. Dit bouwdeel zorgt voor een harmonieuze overgang van
de ene straat naar de andere en versterkt de stedenbouwkundige betekenis
van het ontwerp. In 1935 schiep Suyling in samenwerking met K. Bouwman
en W. Hopmans de belendende ‘Oudhollandse’ bebouwing aan weerskanten
van de bank.   

  

De geпllumineerde gevels t.g.v. het huwelijk van Juliana en Bernhard,
1937.

Beschrijving

Algemeen (hoofdvorm, kap):

Het bouwwerk heeft een in hoofdzaak rechthoekige plattegrond, met een
uitgespaarde (en kwartrond ingevulde) hoekpartij. De bouwmassa telt twee
lagen en heeft een zolderverdieping onder een afgeplat omlopend
schilddak. Aan de kant van de Kerkstraat sluiten hierop twee haaks
geplaatste steekkappen aan. De dakdekking bestaat uit natuurstenen leien
in Maasverband en langs de dakvoeten bevinden zich vrij breed
overstekende houten lijstgoten met sierklossen. Er zijn (versoberde)
bakstenen hoekschoorstenen en op de nokeinden van de steekkappen bevindt
zich een zinken piron. Voorop de steekkappen bevindt zich een houten
dakkapel met telkens twee 6-ruits draairaampjes en een fronton in
schouderboogprofiel. De dakkapel aan de kant van de Gasselstraat is
breder opgezet en langs het middelste deel voorzien van een
segmentboogvormig fronton. Door de wijziging met ventilatieroosters
bleef er slechts ййn raam over, voorzien van 6-ruits roedenverdeling.
Verder zijn er nog enkele kleine, driehoekige dakkapellen. De gevels
zijn gemetseld in roodbruine baksteen in staand verband met
lichtverzonken voegen. Er zijn vrij hoge granieten gevelplinten. Langs
de geveltraveeлn bevinden zich bakstenen pilasters, opgezet volgens de
kolossale orde en bekroond door Ionische kapitelen in zandsteen.
Siermetselwerklijsten beлindigen de geveltraveeлn en langs de
bovenzijde van de gevels zelf bevindt zich een hoofdgestel met een
zandstenen architraaf en een houten kroonlijst (lijstgoot).     

Voorgevel:

De drie traveeлn brede voorgevel aan de Gasselstraat bevat uiterst
links de hoofdingang. Deze ligt ingeklemd tussen granieten halfpilasters
en wordt beлindigd door een zandstenen sieromlijsting met gebeeldhouwde
guirlandes en festoenen alsmede een bekronende schouderboog. Binnen de
sieromlijsting zijn twee bovenlichten uitgespaard. De ingang bevat een
dubbele deur in een bruingebeitste kleurstelling en met sierroosters.
Een niet-oorspronkelijk bordes leidt naar de ingang. Rechts van de
ingangspartij bevat de gevel drie vensters. Twee daarvan zijn gekoppeld
en liggen in de middelste geveltravee. Net als de overige nog te noemen
vensters op de begane grond zijn ze voorzien van een zandstenen latei
met siermotieven en bevatten ze een origineel enkelruits schuifraam met
daarboven twee 4-ruits bovenlichten en bovenaan nog eens twee
bovenlichten met 6-ruits roedenverdeling. In de rechter geveltravee
bevindt zich dan ййn venster. De kwartrond opgezette hoekinvulling
uiterst rechts wijkt ligt terug en bevat drie vensters met een
enkelruits raam. Zandstenen lijsten, montants en lateien omvatten deze
vensters alsmede de boven de lateien gelegen 6-ruits bovenlichten. De
hoekinvulling wordt beлindigd door een borstwering, ter afscherming van
een hier gelegen balkon. 

Het balkon is toegankelijk via een ingang met een dubbele deur en
6-ruits bovenlichten. Verder sluit op het balkon een venster met een
schuifraam aan. Beide gevelopeningen zijn net als de nog te noemen
vensters voorzien van een bakstenen strek met een zandstenen sluitsteen.
Langs de Gasselstraat bevat de middelste geveltravee op de
bovenverdieping twee vensters en zijn de opzij gelegen traveeлn elk
voorzien van ййn venster. Ze bevatten een oorspronkelijk enkelruits
schuifraam met 6-ruits bovenlichten. Het venster uiterst links is
evenwel voorzien van twee enkelruits ramen met bovenlichten. Dit venster
ontbeert de siermetselwerkstroken die zich onder de overige vensters
bevinden.  

Zijgevels:

Aan de Kerkstraat bevindt zich de rechter zijgevel. Deze is twee
traveeлn breed en vergelijkbaar gedetailleerd als de voorgevel. Op de
begane grond bevatten beide traveeлn elk twee gekoppelde vensters als
genoemd. Ook de tweemaal twee vensters op de bovenverdieping zijn als
aan de Gasselstraat. Zowel aan deze straat als aan de Kerkstraat sluit
de bouwmassa direct aan op de belendende bebouwing. 

Achtergevel:

De achtergevel is niet zichtbaar vanuit de openbare ruimte. 

Ruimtelijke indeling:

De oorspronkelijke indelingsstructuur ging voorzover zichtbaar verloren.

Constructies:

Er is geen documentatie beschikbaar over de constructieve opzet van het
bouwwerk. Vermoedelijk zijn er enkelvoudige houten balklagen toegepast. 

Interieurelementen

Het interieur is zowel beneden als boven ingrijpend gemoderniseerd. Van
de verloren gegane originele interieurafwerking waren geen restanten
zichtbaar. In de kelder zou nog een kluis aanwezig zijn.

Erf, bijgebouwen, diversen:

N.v.t. 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Gasselstraat 28 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het op de hoek met de Kerkstraat gerealiseerde
bouwwerk is opgezet als een markante hoekoplossing met belangrijke
stedenbouwkundige waarde. Door de opzet met een opvallende kwartronde
hoekpartij en representatieve gevels met diverse bijzondere
gevelaccenten accentueert het object op een harmonieuze wijze de
overgang van de twee straten. Tezamen met de naastgelegen Nederlands
Hervormde kerk en overige historische bebouwing maakt het pand deel uit
van een waardevol ensemble rondom het betreffende pleintje aan de
Kerkstraat.   

2. Bouw- en/of kunsthistorische waarden

Het in 1912-1913 door de vooraanstaande Bossche architect K.C. Suyling
ontworpen pand heeft architectuurhistorische waarde als een uitwendig
zowel in de detaillering als in de hoofdvorm overwegend gaaf bewaard
gebleven voorbeeld van een vroeg 20ste-eeuws bankgebouw in een
nieuw-historiserende trant. Karakteristiek is vooral de uitvoering met
aan de klassieke Hollandse landhuizenbouw verwante details zoals een
kolossale orde, veelruits bovenlichten en hoge kappen met
hoekschoorstenen en leidekking. Het zorgvuldig vormgegeven ontwerp geeft
nog altijd een goed beeld van het gevarieerde oeuvre van voornoemde
architect die diverse ontwerpen in Den Bosch op zijn naam heeft staan. 

3. Cultuurhistorische waarden

Het gebouw heeft cultuurhistorische waarde als een voormalig bankgebouw.
Dit als een agentschap van de Nederlandse Bank opgerichte pand
weerspiegelt op een goed herkenbare wijze de contemporaine ideeлn over
de uitvoering van voor een dergelijke functie bestemde architectuur.
Door zijn voornaam-ingetogen vormgeving met verwijzingen naar de
klassieke Hollandse bouwkunst accentueert het ontwerp de met
bankarchitectuur samenhangende ideeлn over representatie die de
stabiliteit van het bank- en geldwezen dienden te onderstrepen.

Het object Gasselstraat 28, bestaande uit een voormalig bankgebouw uit
1912-1913, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

.

Redengevende omschrijving Gasselstraat 28                               
            ’s-Hertogenbosch, GMSP II

  PAGE  1 

