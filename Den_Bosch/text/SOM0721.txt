’s-Hertogenbosch

Vughterweg 11

Kadastraal	: ’s-Hertogenbosch, I-1548

Monumentnr.	: SOM0721

Huidige functie	: wonen	Bouwjaar	: 1932-1933

Architect	: A.V.J.M. Meylink

Oorspr.functie	: wonen

 

Verbouwingen	: 1961 (toevoeging garage)

Archief		: Gemeente ’s-Hertogenbosch, afdeling BAM

Datum document: 18-02-2009



globale aanduiding van het perceelContext

(Bouw)historie:

De Vughterweg waaraan het pand is gelegen vormt ййn van de oude
uitvalswegen van de stad en is de verbindingsweg tussen Den Bosch en
Vught. Op oud kaartmateriaal is de weg goed te zien. Via de binnen de
vesting Den Bosch gelegen Vughterstraat en de Vughterpoort bereikte men
deze langs de Dommel gesitueerde uitvalsweg. Zoals gebruikelijk bij de
meeste steden en dorpen kwam er ook hier in de late 19de en eerste helft
20ste eeuw lintbebouwing in de vorm van villa’s en grote huizen in
bijbehorende tuinen die aan Den Bosch en Vught een welvarend aanzicht
verleenden. Verder is er direct ten westen van de bebouwing waartoe het
onderhavige pand behoort een klein villawijkje (Vughterpoort) dat uit
het interbellum dateert. Dit uit de Willem van Oranjelaan bestaande
wijkje is aangelegd ter plekke van een gesloopte gasfabriek. Tezamen met
de overige tot de betreffende reeks behorende bebouwing maakt de
onderhavige villa deel uit van deze wijk.   

      

De villa dateert uit 1932-1933 en is ontworpen door de Bossche architect
A.V.J.M. Meylink. Opdrachtgever was ene Jos.E. Meyring, koopman aan de
Vughterstraat 78. 

Architect Meylink is geen onbekende in ‘het Bossche’. Men kan zelfs
zeggen dat hij inmiddels beroemd is geworden door het in de stijl van
het Nieuwe Bouwen uitgevoerde pompstation dat hij in 1933 aan de 
Bosscheweg bouwde en dat recentelijk voor sloop is behoed. Een tweede
pompstation bouwde Meylink in 1934 in Breda. Verder zijn van hem diverse
ontwerpen voor woningen in Den Bosch en Vught bekend. In Eindhoven
realiseerde hij een villa voor de familie Smits van Oyen. Dat hij een
niet onbelangrijke plek innam in de lokale architectonische
ontwikkelingen van zijn tijd blijkt alleen al uit een artikel in het
Vakblad voor de Bouwbedrijven uit 1938 waarin naast enkele andere
woonhuizen in de nieuwe villawijk Vughterpoort ook het onderhavige
object ter sprake komt. 

Meylink voerde deze villa uit in een expressief-zakelijke trant.
Karakteristiek is onder meer de ingetogen opzet met de nadruk op
zorgvuldig metselwerk in handvormsteen en de toepassing van een hoge,
met romaanse pannen gedekte kap. Door de deels verspringende opzet
verkreeg het pand een schilderachtige en landhuisachtige uitstraling.
Inwendig is uitgegaan van een centrale hall, met daarlangs gesitueerde
vertrekken. Hierin is de invloed van de vernieuwende Engelse en Duitse
landhuizenbouw te zien. 

In de loop van de tijd onderging de woning voor zover uitwendig
zichtbaar geen ingrijpende moderne wijzigingen. Zelfs de roedenverdeling
van de ramen is behouden gebleven. In 1961 is linksachter het pand een
vrijstaande garage toegevoegd. Dit gebeurde in opdracht van de heer H.
Hegge. 

Ligging:

Het pand ligt vrijstaand aan de westzijde van de tegenwoordig als een
drukke verkeersweg fungerende Vughterweg. Hier maakt het object deel uit
van een reeks villa’s langs een halfrond plantsoen dat tezamen met een
vergelijkbaar plantsoen aan de oostkant van de Vughterweg een
onderbreking vormt langs het rechte tracй van de straat. Aan beide
kanten vormen de betreffende villa’s een halfronde reeks. Het hier
bedoelde pand vormt vanuit de stad gezien de eerste villa binnen de
betreffende reeks. Verder is er laanbeplanting in de vorm van forse
platanen.     

    

Beschrijving

Algemeen (hoofdvorm, kap):

Het bouwwerk heeft een in hoofdzaak rechthoekige plattegrond met
aansluitende uitbouwen. De bouwmassa is ййnlaags en voorzien van een
hoge kap in de vorm van een haaks op de voorgevel gelegen zadeldak met
vrij steile schilden. De kap herbergt een bovenverdieping en vliering.
Op de schilden bevinden zich gesmoorde romaanse pannen. De schilden
hebben brede overstekken en zijn voorzien van houten bakgoten. Op het
linker schild bevindt zich een bakstenen dakkapel met een gezwenkt
lessenaarsdak. Langs de wangen is de dakkapel voorzien van gesmoorde
leipannen. Een hoge bakstenen schoorsteen sluit langs de achtergevel aan
op het linker dakschild. De gevels zijn gemetseld in bruine
handvormsteen in kettingverband. Het trasraam is uitgevoerd in iets
donkerder gebakken steen en wordt beлindigd door een rollaag.
Gemetselde bloembakken sluiten op de gevels aan. Ramen en deuren zijn in
hout uitgevoerd en langs de vensters bevinden zich bruine
tegellekdorpels.       

Voorgevel:

De op de straat gerichte voorgevel (oostzijde) heeft een breedte van
twee vensterassen en is asymmetrisch ingedeeld. Links bevindt zich een
venster met een enkelruits raam. De neven- en bovenlichten zijn voorzien
van roedenverdeling. Aan de voorkant van de rechts op de gevel
aansluitende bakstenen erker is er een vergelijkbaar venster. Aan de
linker zijkant heeft de erker een venster met een raam en bovenlicht met
roedenverdeling. Rechts vormt de erker een loggia met rondbogen en een
steunbeer. Achterin de loggia is een ingang met een tuindeur met een
veelruits raam. Aan de lengtezijde heeft de loggia een venster met
glas-in-lood. Een breed overstekend schilddak met dekking als genoemd
vormt de overkapping van de erker en loggia. Op de verdieping is de
hoofdmassa voorzien van een reeks met vier vensters tussen uitkragende
geveldammen met enig siermetselwerk. Ze hebben veelruits ramen en
bovenlichten. De vliering ontvangt daglicht via twee vensters die
vergelijkbaar zijn uitgevoerd, maar nu zonder bovenlichten. Deze
vensters zijn doorgestoken in een siermetselwerkstrook. Geheel bovenin
bevindt zich een smalle sleuf met een lichtopening.         

Zijgevels:

Aan de rechterzijde (noordkant) heeft de woning enige onder een rondboog
gevatte gevelopeningen die deel uitmaken van de hier gelegen loggia.
Rechts hiervan bevindt zich een venster en uiterst rechts is er nog een
kleine onder een afsteek gevatte uitbouw. 

Aan de linkerzijde (zuidkant) bevindt zich uiterst links de hoofdingang.
Deze is voorzien van een houten luifel die een eenheid vormt met de
links gelegen steunbeer die de aanzet is voor bovengenoemde schoorsteen.
Verder bevat de gevel zowel links van de ingang als rechts nog enkele
kleine vensters.    

Achtergevel:

De achtergevel is niet zichtbaar vanuit de openbare ruimte. 

Ruimtelijke indeling:

Blijkens de bouwtekeningen heeft de woning een op de hoofdingang
aansluitende hall, met langs de voorgevel een herenkamer en een
woonkamer. De eetkamer werd langs de rechter zijgevel gesitueerd en
langs de achtergevel kwamen het dienstgedeelte en een pantry. Diverse op
de verdieping en de vliering gesitueerde slaapkamers. 

Constructies: 

Kelder in gewapend beton. Houten balklagen. Enkele ijzeren balken.   

 

Interieurelementen

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen:

Langs de voortuin bevindt zich een in handvormsteen gemetseld
tuinmuurtje met rollaag. Verder is er links een niet oorspronkelijk
dubbel draaihek.  

Literatuur/bronnen:

Grooten, C.H., Moderne Nederlandsche Landhuisbouw. Villa- en
landhuisbouw te ’s-Hertogenbosch en Vught, in: Vakblad voor de
Bouwbedrijven, 1938, jrg. 34 (nr. 21, bijlage), p. 265

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterweg 11 heeft stedenbouwkundige waarde vanwege de
samenhang met de historische gebouwde omgeving die dateert uit de
periode van het interbellum. Het pand maakt deel uit van een gave reeks
gevarieerd vormgegeven historische villa’s in bijbehorende tuinen,
welke in een halfronde lijn zijn gegroepeerd. Tezamen met de
tegenoverliggende villareeks aan de oostkant van de Vughterweg vormt de
reeks een omkadering van enkele plantsoenen die een afwisselende
onderbreking vormen langs het rechte tracй van de Vughterweg. Als
onderdeel van deze reeksen en tezamen met de hier eveneens gesitueerde
forse laanbeplanting maakt het bedoelde object deel uit van een
waardevol en harmonieus ensemble.    

2. Bouw- en/of kunsthistorische waarden

Het in 1932-1933 door de Bossche architect A.V.J.M. Meylink gebouwde
pand is een goed voorbeeld van villabouw uit het interbellum.
Karakteristiek voor het in een expressief-zakelijke trant uitgevoerde
landhuisachtige bouwwerk is de schilderachtige en ambachtelijke
vormgeving met deels verspringende bouwdelen, een hoge en vrij steile
kap, in handvormsteen gemetselde gevels en van roedenverdeling voorziene
ramen en bovenlichten. Door zijn opzet en vormgeving geeft het
zorgvuldig vormgegeven ontwerp een goed beeld van de contemporaine
ontwikkelingen.       

3. Cultuurhistorische waarden

Het gebouw heeft cultuurhistorische waarde als markant voorbeeld van
villa-architectuur uit de jaren 1930. Het bouwwerk geeft een goede
indruk van de wijze, waarop de gegoede middenklasse in deze periode was
gehuisvest. Daarnaast verwijst het pand, als onderdeel van de
representatieve bebouwing langs een uitvalsweg van de stad naar de
contemporaine ideeлn omtrent de invulling van de op een stad of dorp
aansluitende toegangswegen. Als een onderdeel van de bebouwing langs de
rand van het kleine villawijkje Vughterpoort verwijst het object naar de
Bossche stadsuitbreidingen tijdens het interbellum toen dit wijkje ter
plekke van een gesloopte gasfabriek is aangelegd.

   

Het object Vughterweg 11, bestaande uit een vrijstaande villa uit
1932-1933 met een bijbehorende lage tuinmuur, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterweg 11                                 
          ’s-Hertogenbosch, GMSP II

  PAGE  4 

