’s-Hertogenbosch

Julianaplein 35/ Hertogstraat 1

Kadastraal	: ’s-Hertogenbosch, I-1078

Monumentnr.	: SOM0618

Huidige functie	: wonen	Bouwjaar	: 1909

Architect	: K.C. Suyling en Zn. 

Oorspr.functie	: wonen

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 05-02-2009



globale aanduiding van het perceelContext

(Bouw)historie:

Het pand bevindt zich in de wijk ’t Zand die zich ten westen van de
Bossche binnenstad bevindt. ’t Zand vindt zijn oorsprong in de late
19de eeuw toen Den Bosch na het opheffen van de vestingfunctie kon
worden uitgelegd. Op basis van de plannen van stadsarchitect  F.M.L.
Kerkhoff werd in 1889 begonnen met de aanleg van de nieuwe wijk die in
hoofdzaak bestemd was voor villabouw. Nog voor het opheffen van de
vestingfunctie (1874) was er overigens een station gerealiseerd, toen in
1868 de nieuwe spoorlijn Utrecht-’s-Hertogenbosch-Eindhoven feestelijk
in gebruik werd genomen. De wijk ’t Zand diende door haar opzet en
villabebouwing een monumentale entree te vormen voor de stad.  

Nog altijd blijkt dit bijvoorbeeld uit de door neorenaissancistische
herenhuizen omzoomde Stationsweg die vanaf het station naar het
stadscentrum leidt. Tezamen met de Oranje Nassaulaan en de
Koninginnenlaan vormt de Koningsweg er een haaks op de Stationsweg
gelegen boulevard waarlangs zich eveneens reeksen herenhuizen bevinden.
De in 1903 geplaatste Drakenfontein (architect J. Dony) markeert het
kruispunt van deze boulevard en de Stationsweg. 

Het Julianaplein vormt een afwisselende onderbreking van het langgerekte
tracй van de Koningsweg en Oranje Nassaulaan, op een vergelijkbare
manier als het op de Koninginnenlaan aansluitende Emmaplein.
Aanvankelijk heette het Julianaplein overigens het Oranje Nassauplein
maar ter gelegenheid van de geboorte van prinses Juliana in 1909 kreeg
het plein in dat jaar de huidige naam. De rondomliggende bebouwing
dateert uit de vroege 20ste eeuw en bestaat aan de westzijde uit een
aaneengesloten gevelwand met herenhuizen. Aan de oostkant bevinden zich
grote vrijstaande villa’s. Momenteel is het Julianaplein een druk
verkeersplein, maar oorspronkelijk was er een parkachtige aanleg en
stond er het H. Hartmonument dat later naar het Emmaplein is verplaatst.


Het hoekpand aan het Julianaplein 35/ Hertogstraat 1 dateert uit 1909 en
is gebouwd naar een ontwerp van de bekende Bossche architect K.C.
Suyling. Het is bekend dat er op nr. 35 in 1928 de weduwe A.G.A. Hupsch
woonde en in het begin van de oorlog de onderwijzeres J.C.M. van Dijk en
de weduwe C.A. van Dijk-Neu. In het deel aan de Hertogstraat woonden
respectievelijk F.X.H. Schrijvers en de ambtenaar L. van Denderen. 

Het bureau K.C. Suyling en Zn., ook wel bekend als Suyling Van Teefelen
en De Nijs, leverde in de eerste helft van de 20ste eeuw een groot
aantal ontwerpen in verschillende stijlvormen. Bekend is onder meer het
imposante eerste hoofdkantoor van de vroegere PNEM aan de Koningsweg 66
uit 1921. Dit gebouw toont de invloed van het Rationalisme maar is ook
verwant aan de vernieuwend-klassieke vormentaal van K.P.C. de Bazel. Ook
de in Amsterdamse Schooltrant vormgegeven Beekmanschool aan de Van der
Does de Willeboissingel is door Suyling ontworpen (1927). In een
mengstijl van traditionele en rationalistische motieven zijn de
verschillende herenhuizen die hij in de vroege 20ste eeuw aan het
Julianaplein en de nabijgelegen Stationsweg bouwde. 

Het dubbele herenhuis op de hoek van het Julianaplein en de Hertogstraat
is uitgevoerd in een rationalistische trant met enige invloed van de
stadsvakwerkstijl. Dit laatste blijkt dan vooral uit de schilderachtige
topgevels met houtbeschot en brede dakoverstekken alsmede de op de hoek
van beide straten uitkragende houten erkerpartij. Verder wordt het
bouwwerk vooral gekenmerkt door een vrij ingetogen karakter met de
nadruk op zorgvuldig gemetselde gevels die zijn verlevendigd met
speklagen in witte verblendsteen. In het bovenlicht van de woning aan de
kant van het Julianaplein bevindt zich figuratief glas-in-lood waarin
een ballerina en enkele muziekinstrumenten zijn te onderscheiden. Dit
glas-in-lood dateert uit omstreeks 1950.  

  

 

Ligging:

Het pand ligt aan de westzijde van het Julianaplein,  op de hoek van de
Hertogstraat (noordkant). Hier maakt het object deel uit van een
aaneengesloten gevelwand tussen de Hertogstraat en de Colvenierstraat.
Het Julianaplein vormt een verkeerspleintje op het raakvlak van de
Koningsweg (naar het zuiden) en de Oranje Nassaulaan. Bedoeld bouwwerk
sluit direct aan op de rooilijn.   

Beschrijving

Algemeen (hoofdvorm, kap):

Het bouwwerk heeft een rechthoekige plattegrond en telt drie bouwlagen
en een zolderverdieping onder een schilddak met aansluitende
steekkappen. De dekking bestaat deels nog uit leien en is deels in
mastiek uitgevoerd. Op het zijschild aan de kant van de Hertogstraat
bevindt zich een houten dakkapel waarvan het middendeel onder een
segmentboog is gevat. De gevels zijn gemetseld in bruine baksteen in
kruisverband. Ze hebben hardstenen plinten en zijn verlevendigd met
speklagen in witte verblendsteen. Siermetselwerklijsten en houten goten
met klossen vormen de gevelbeлindiging. Aan de bovenkant van de
vensters bevindt zich een bakstenen strek. De lek- en onderdorpels zijn
in hardsteen uitgevoerd. Originele ramen en deuren in hout. In de
bovenlichten is glas-in-lood aangebracht.      

Voorgevel:

De aan het Julianaplein gesitueerde voorgevel is drie assen breed,
inclusief de afgeschuinde hoekpartij (links). Uiterst rechts bevindt
zich de hoofdingang van nr. 35, met een bruingebeitste voordeur met
paneelverdeling en sierdetails. Het bovenlicht is hier gevuld met
figuratief glas-in-lood. Getrapte dagkanten en een geprofileerde latei
vormen de omkadering van de ingang. Verder bevat de begane grond twee
vensters met een enkelruits schuifraam. Vergelijkbare vensters zijn er
op de bovenverdiepingen, maar de afgeschuinde hoekpartij is verlevendigd
met een langs twee bouwlagen doorgestoken houten erkerpartij die wordt
geschraagd door hardstenen consoles. Een topgevel met zoldervensters,
houtbeschot en siermetselwerk vormt de beлindiging van het rechter deel
van de gevel.   

Zijgevels:

Aan de rechterzijde sluit het pand aan op de belendende bebouwing. Aan
de Hertogstraat heeft het bouwwerk een vergelijkbare gevel als aan de
voorkant maar nu breder van opzet. De ingangspartij en vensters zijn er
identiek, maar ditmaal ontbeert de ingang het glas-in-lood zoals op nr.
35. Ook aan deze kant van het bouwwerk flankeert een topgevel met
houtbeschot de afgeschuinde hoekpartij met erker. Een tweede topgevel
bevindt zich uiterst links, maar ditmaal is deze minder hoog
doorgestoken.  

Achtergevel:

De achtergevel is voorzien van diverse gevelopeningen, in een wisselend
formaat. Uiterst linksboven bevindt zich een trappenhuisvenster met
decoratief glas-in-lood. 

Ruimtelijke indeling:

Over de ruimtelijke indeling zijn geen nadere gegevens bekend. De twee
woningen zullen een klassieke herenhuisindeling hebben, met een opzij
gelegen gang en aan ййn zijde hiervan aansluitende hoofdvertrekken.  

Constructies:

Er is geen nadere documentatie beschikbaar. Zoals gebruikelijk in de
betreffende bouwperiode zullen de woningen zijn voorzien van houten
balklagen. 

 

Interieurelementen

Het interieur is niet bezocht. Vermoedelijk bleven diverse historische
interieurelementen behouden. Het interieur is mede beschermd voor zover
het monumentale waarden omvat.

Erf, bijgebouwen, diversen:

Aan de kant van de Hertogstraat bevindt zich een bakstenen tuinmuur met
speklagen in witte verblendsteen. 

Literatuur/bronnen:

’t Zand. De eerste uitleg van ’s-Hertogenbosch na de opheffing van
de vestingstatus in 1874, ’s-Hertogenbosch 2008 (uitgave
cult.historische vereniging ‘De Boschboom’)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Julianaplein 35/ Hertogstraat 1 heeft stedenbouwkundige waarde
vanwege de samenhang met de historische gebouwde omgeving, die dateert
uit de periode omstreeks 1900. Het pand maakt deel uit van een gave
historische gevelwand uit de vroege 20ste eeuw met representatieve en
voorname herenhuisarchitectuur. De situationele waarde wordt versterkt
door de in het oog vallende ligging op de hoek van twee straten, waar
het object de aanzet vormt van genoemde gevelwand. 

2. Bouw- en/of kunsthistorische waarden

Het in 1909 door de in zijn tijd gerenommeerde Bossche architect K.C.
Suyling gerealiseerde pand is een goed en gaaf voorbeeld van een dubbel
herenhuis uit de periode kort voor de Eerste Wereldoorlog. Opmerkelijk
is de vrij ingetogen, verzorgde lijstgevelarchitectuur, met speklagen in
witte verblendsteen en topgevels met houtbeschot. De vensters en
ingangen behielden hun originele invulling, met schuiframen met van
glas-in-lood voorziene bovenlichten en bruingebeitste voordeuren met
detaillering. Van kunsthistorische waarde is het figuratieve
glas-in-lood in het bovenlicht van de ingang op nr. 35 dat een goed
beeld geeft van monumentale kunst uit de eerste decennia na de Tweede
Wereldoorlog. 

3. Cultuurhistorische waarden

Het gebouw heeft cultuurhistorische waarde als markant voorbeeld van
kleinschalige herenhuisarchitectuur uit het begin van de 20ste eeuw. Het
bouwwerk geeft een goede indruk van de wijze, waarop de gegoede
middenklasse in deze periode was gehuisvest. Daarnaast verwijst het
pand, als onderdeel van de herenhuisbebouwing in de wijk ’t Zand naar
de laat 19de- en vroeg 20ste- eeuwse ontwikkelingen in
’s-Hertogenbosch toen deze wijk in het kader van de eerste (moderne)
uitleg van de stad werd aangelegd en ontwikkeld. De betreffende
gevelwand weerspiegelt bovendien de contemporaine ideeлn over de
representatieve invulling van het stationsgebied.  

Het object Julianaplein 35/ Hertogstraat 1, bestaande uit een herenhuis
uit 1909, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Julianaplein 35/ Hertogstraat 1               
    ’s-Hertogenbosch, GMSP II

  PAGE  4 

