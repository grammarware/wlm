’s-Hertogenbosch

Snellestraat 12

Kadastraal	: ’s Hertogenbosch, G-2981

Monumentnr.     : SOM0675

Huidige functie	: winkel-woning	Bouwjaar	: XIXB, oudere kern

Architect	: 

Oorspr.functie	: woon-werkhuis

 

Verbouwingen	: 1995

Archief		: Gemeente ’s-Hertogenbosch, afdeling BAM

Datum document: 16-10-2007



 

globale aanduiding van het perceel

Context

(Bouw)historie:

Het pand Snellestraat 10-12 dateert in zijn huidige verschijningsvorm
grotendeels uit de tweede helft van de 19de eeuw. In die periode is het
oudere pand ter plaatse verbouwd en voorzien van een nieuwe (de huidige)
voorgevel. Vууr deze verbouwing vormde het pand ййn geheel met het
linker buurpand, nr. 8. Tijdens een verbouwing in 1995 is de indeling
van het pand op de verdiepingen gewijzigd. Tegenwoordig is de begane
grond in gebruik als winkel en fungeert de verdieping als woning.

Ligging:

Het pand Snellestraat 10-12 ligt aan de westelijke zijde van de
Snellestraat, rechts van het hoekpand op de hoek met de Stoofstraat, op
een ondiep perceel. Op de kadastrale minuut uit 1823 vormt het pand een
geheel met dit hoekpand, nr. 8. Waarschijnlijk is het perceel in de
tweede helft van de 19de eeuw opgesplitst en zijn toen de twee
afzonderlijke panden ontstaan. 

Het gedeelte van deze straat tussen de Schapenmarkt en de
Minderbroedersstraat had oorspronkelijk geen naam. De reden hiervoor kan
gelegen zijn in de functie als achterstraat van de huizen aan de
Schapenmarkt. De straat loopt langs de eerste stadsmuur en de
Binnendieze, die hier de functie van stadsgracht had. De straat heeft in
de loop der tijd verschillende namen gehad. Pas in de tweede helft van
de 17de eeuw, mogelijk toen er meer huizen over de Binnendieze werden
gebouwd, kreeg ook dit deel van de straat de naam Snellestraat, vernoemd
naar een pand aldaar, “de Drie Snellen”.

Beschrijving

Algemeen (hoofdvorm, kap):

Het pand bestaat uit een kelder (deels onder het plaatsje achter het
huis), een begane grond en een zolder met een hoge borstwering. Het
geheel is gedekt met zadeldak met dakschild aan de voorzijde. Achter het
pand ligt een klein plaatsje.

Voorgevel:

De voorgevel is gepleisterd met schijnvoegen op de verdieping en heeft
een geschilderde plint. Rechts op de begane grond is een ingang met
bovenlicht binnen een geprofileerde deuromlijsting met kuif. De deur is
vernieuwd. Links van deze ingang twee vensters met een vernieuwd
H-schuifraam, net als de ingang gevat in een geprofileerde omlijsting
met kuif. Onder de vensters een hardstenen lekdorpel. De lekdorpels van
de twee vensters op de verdieping zijn opgenomen in een hardstenen
kordonlijst. De getoogde vensters bevatten kozijnen met een
duivejagersprofilering en T-schuiframen. Rond de vensters een getoogde
geprofileerde vensteromlijsting met kuif. De twee lage vensters ter
plaatse van de zolderverdieping suggereren een mezzanino. Ook deze
vensters zijn getoogd en bevatten een raam met middenstijl binnen een
getoogde en geprofileerde omlijsting met kuif. De gevel wordt afgesloten
door een hoofdgestel met architraaf, fries met gestucte velden en drie
geornamenteerde consoles die de kroonlijst dragen.

Zijgevels:

Het pand wordt aan beide kanten begrensd door bebouwing.

Achtergevel:

De achtergevel is niet zichtbaar vanuit de openbare ruimte. Op een
verbouwingstekening uit 1990 is deze gevel als volgt weergegeven: De
topgevel heeft links op de begane grond een ingang met 2-ruits
bovenlicht. Rechts hiervan twee vensters met 6-ruits schuiframen. Op de
eerste verdieping twee vensters, waarvan ййn met dubbele draairamen en
ййn met dubbele draairamen en bovenlicht. In de geveltop zijn twee
kleine vensters opgenomen met een draairaam.

Ruimtelijke indeling:

Aan de hand van een bouwtekening uit 1995 kan het volgende gezegd worden
over de ruimtelijke indeling van het pand: De begane grond is geheel in
gebruik als winkel. Tegen de rechter zijmuur ligt de trap naar de
verdieping waar de woonvertrekken zijn. De 19de-eeuwse indeling is hier
tijdens de verbouwing in 1995 gewijzigd. De trap naar de zolder (1995)
ligt haaks op de verdiepingstrap. Op de zolder zijn slaapvertrekken en
een badkamer.

Constructies:

Uit een bouwhistorische opname uit 1990 blijkt dat het pand een
samengestelde eerste verdiepings- en zolderbalklaag heeft. De eerste
verdiepingsbalklaag is in de 19de eeuw gewijzigd: De moerbalken werden
gehalveerd en er werden onderslagbalken aangebracht. Waarschijnlijk
houdt deze wijziging verband met de splitsing tussen dit pand en het
linker buurpand. De kap heeft grenen schaarspanten. Het pand heeft
gemeenschappelijke zijmuren met de buurpanden. 

Interieurelementen

Over eventuele waardevolle interieurelementen is geen documentatie
voorhanden. 

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Snellestraat 10-12 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. De gevelwanden van de Snellestraat vormen vrijwel
in hun geheel een fraai historisch ensemble. Daarnaast is het pand met
zijn geornamenteerde gepleisterde voorgevel een opvallende verschijning
in deze gevelwand, waardoor het een zeer beeldbepalende werking heeft.
De gave 19de-eeuwse voorgevel met geornamenteerde vensteromlijstingen,
fries en kroonlijst is van architectonisch belang.

2. Bouw- en/of kunsthistorische waarden

Het feit dat er achter de gevel een oudere kern schuil gaat geeft het
geheel een hoge bouwhistorische waarde. De fraai vormgegeven en
grotendeels nog gave 19de-eeuwse voorgevel vertegenwoordigt een
kunsthistorische waarde.

3. Cultuurhistorische waarden

Het pand is van cultuurhistorisch belang als zijnde een (in uiterlijke
verschijningsvorm) gaaf en nog goed als zodanig herkenbaar 19de-eeuws
woonhuis. Daarnaast heeft het cultuurhistorische waarde als representant
van de ontwikkelingen in de tweede helft van de 19e eeuw, toen vele oude
huizen in de binnenstad van Den Bosch geheel of gedeeltelijk werden
vernieuwd en vaak van nieuwe voorgevels werden voorzien.

Het object Snellestraat 10-12, bestaande uit een 19de-eeuws woonhuis met
gave lijstgevel en een oudere kern, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Snellestraat 10-12                            
          ’s-Hertogenbosch, GMSP II

  PAGE  1 

