’s-Hertogenbosch

Pettelaarseweg 1

Kadastraal	: ’s-Hertogenbosch, N-0025

Monumentnr.	: SOM0655

Huidige functie	: wonen	Bouwjaar	: 1951-1952

Architect	: bureau K.C. Suyling en Zn.

Oorspr.functie	: wonen

 

Verbouwingen	: 1985 (toevoeging paardenstal)

Archief		: Gemeente ’s-Hertogenbosch, afdeling BAM

Datum document: 14-05-2009



globale aanduiding van het perceelContext

(Bouw)historie:

Het pand is gesitueerd in het omvangrijke Plan Zuid. Deze in de eerste
helft van de jaren vijftig in de voormalige schootsvelden van de stad
gerealiseerde uitbreidingswijk voor de gegoede middenklasse (Zuid I) is
aangelegd naar een ontwerp van het Rotterdamse bureau Kuiper, Gouwetor,
De Ranitz en Bleeker, in samenwerking met de dienst Gemeentewerken.
Langs de als een hoofdverbinding in de wijk fungerende  Pettelaarseweg
– waarvan het tracй al voor de aanleg van de wijk bestond – is
geheel overeenkomstig de naoorlogse stedenbouwkundige uitgangspunten
hoogbouw gerealiseerd. Deze kwam zowel evenwijdig aan als haaks op deze
weg. Pas daarachter ervaart men het vrij besloten karakter van de door
laagbouw bepaalde woonbuurtjes. De flats vormen dan ook markante
poortgebouwen voor deze intieme buurtjes. 

De vanuit de stad gezien aan het begin van de wijk gelegen Hertog
Hendriksingel accentueert tezamen met de Gregoriussingel de entree van
Zuid en ook hier fungeert de bebouwing als een poortgebouw, langs ruime
percelen met veel groen die de overgang vormen naar het Bossche Broek.
Nog voordat men de hoogbouw nadert bestaat de eerste bebouwing aan de
Pettelaarseweg en de Hertog Hendriksingel evenwel uit een strook met
gevarieerde villabebouwing. Mede door hun ligging in ruime tuinen vormen
de gevarieerd vormgegeven villa’s hier een speels en levendig accent,
als een traоt-d’union ten opzichte van de bebouwing in de historische
binnenstad. 

Pettelaarseweg 1 – met als naam De Polderhoek – is ййn van de
eerste villa’s die op Zuid zijn gebouwd en dateert uit 1951-1952. Er
werd echter al voor en tijdens de oorlog met de gemeente over het
ontwerp en de locatie overlegd. Opdrachtgever was de heer L.Teulings,
telg uit een bekende Bossche uitgeversfamilie. Het moet hier dan gaan om
een broer van minister Fr. Teulings, voor wie aan de nabijgelegen
Hekellaan een vergelijkbare villa als de hier bedoelde is gerealiseerd.
Na de familie Teulings bewoonde de familie Otjens het huis. P.C.A.
Otjens was arts. In diens periode is rechtsachter de woning een
paardenstal toegevoegd (architectenburo “Stapelhout” uit Uddel,
1985).  

Het ontwerp van de villa werd geleverd door het vooraanstaande
architectenbureau K.C. Suyling en Zn., eertijds gevestigd aan de Markt
73 in de Bossche binnenstad. Dit bureau realiseerde in Den Bosch zowel
voor als na de oorlog een groot aantal panden in verschillende
stijlvormen. Bekend is onder meer het imposante door Suyling zelf
ontworpen eerste hoofdkantoor van de vroegere PNEM aan de Koningsweg 66
uit 1921. Dit gebouw toont de invloed van het Rationalisme maar is ook
verwant aan de vernieuwend-klassieke vormentaal van K.P.C. de Bazel. Ook
de in Amsterdamse Schooltrant vormgegeven Beekmanschool aan de Van der
Does de Willeboissingel is door Suyling ontworpen (1927). Een ander
voorbeeld is het voormalige kantoor van de Nederlandse Bank op de hoek
van de Gasselstraat (1912-1913) dat in een neo-historiserende trant is
uitgevoerd. In een mengstijl van traditionele en rationalistische
motieven zijn de verschillende herenhuizen die Suyling in de vroege
20ste eeuw aan het Julianaplein en de nabijgelegen Stationsweg bouwde.
Invloed van de Engelse landhuisstijl is daarentegen te zien in het
ontwerp van de ook door hem ontworpen villa aan de Vughterweg 3 uit
1933. 

Het spreekt voor zich dat niet alle op naam van een bureau staande
ontwerpen door de naamgever van het bureau zelf werden gerealiseerd. De
onderhavige villa zou dan door Suylings medefirmant Karel Bouman zijn
ontworpen. Deze architect werkte vanaf 1945 ook samen met de bekende
Rotterdamse architect Hugh Maaskant die in Den Bosch het nieuwe
provinciehuis bouwde. 

Pettelaarseweg 1 is uitgevoerd in een voor het midden van de 20ste eeuw
karakteristieke  traditionalistische landhuisstijl. Door de
schilderachtige opzet met vensterluiken, een in de kap doorgestoken
dakhuis en een verspringend ten opzichte van de hoofdmassa gesitueerde
garage, voegt het pand zich alleen al vanaf de Pettelaarseweg op een
harmonieuze wijze naar zijn omgeving. Aan de achterkant vormt het
ontwerp een fraai accent bij de aansluiting op het Bossche Broek. Tussen
de risalerende bouwdelen bevindt zich hier een veranda met balkon. Een
timpaan markeert er de balkoningang en accentueert de voorname
uitstraling van het pand.

Inwendig valt onder meer de ruime hal op, waarmee is voortgeborduurd op
de vooroorlogse kenmerken van de villa- en landhuisbouw. Deze hall vormt
het centrale ijkpunt binnen de indelingsstructuur en verbindt de
woonkamer met het dienstgedeelte en de hierop aansluitende eetkamer.
Karakteristiek is verder de ingetogen en gedegen interieurafwerking, met
tegelvloeren in kalksteen en lambriseringen in travertijn. Vanuit de
woon- en eetkamers biedt het pand via de tuin een ruim zicht op het
Bossche Broek.  

Ligging:

Het pand is vrijstaand gelegen aan de zuidwestzijde van de
Pettelaarseweg. Vanuit de binnenstad gezien vormt het object hier het
eerste pand in een reeks vrijstaande villa’s, omhoekende langs de op
de Pettelaarseweg aansluitende Hertog Hendriksingel. Het pand is met de
voorgevel op de straat gericht en bevindt zich op een ruim eigen terrein
met tuin. Aan de achterkant sluit dit terrein aan op een langs het
Bossche Broek en de Zuiderplas gelegen pad, de Sterrebosweg.   

           

Beschrijving

Algemeen (hoofdvorm, kap):

De woning heeft een U-vormige plattegrond, met twee op de achtergevel
aansluitende hoekuitbouwen. Op de noordwestelijke zijgevel sluit een
verbindingslid met garage aan. Het pand is anderhalflaags, maar door de
afgewolfde dakschilden ligt de bovenverdieping van de woning aan de
achterkant geheel in het zicht. De zolder is gevat onder een schilddak
met de nok evenwijdig aan de voorgevel. Voornoemde hoekuitbouwen sluiten
via een afgewolfd schilddak aan op het hoofddak waarin aan de voorkant
een dakhuis is doorgestoken. Op de nokeinden bevinden zich bakstenen
schoorstenen met gemetselde lijsten. De dakdekking bestaat uit rode
leipannen. Brede dakoverstekken. Het metselwerk van de gevels is
uitgevoerd in rode handvormsteen in een wild verband en met licht
verzonken platvolle voegen. De ramen, balkon- en tuindeuren zijn in
staal uitgevoerd. Overige deuren alsook de kozijnen bestaan uit hout.
Houten lekdorpels. Onderdorpels en neuten in hardsteen. Diverse vensters
en tuiningangen zijn voorzien van opgeklampte houten luiken met
smeedijzeren gehengen. Langs de bovenzijde van de gevelopeningen bevindt
zich een bakstenen strek.  

Voorgevel:

De op het noordoosten gerichte voorgevel is symmetrisch en heeft een
breedte van drie vensterassen. In het midden bevindt zich de
hoofdingang, bereikbaar via een bordes met in een decoratief patroon
gelegde klinkers. Een luifel met rode leipannen en smeedijzeren
sierconsoles overhuift de ingangspartij. Deze bevat in het midden een
enkelvoudige deur met een enkelruits (= zonder roedenverdeling) deurraam
met een gesmeed sierrooster. Houten stijlen scheiden de ingang van de
houten nevenstroken die zijn verlevendigd met een paneel en werden
voorzien van een enkelruits nevenlicht met een sierrooster als
voornoemd. De ingangspartij is verder gecombineerd met een natuurstenen
brievenbus en een smeedijzeren trekbel. In de as van de ingangspartij
bevindt zich een dakhuis met een schilddak en een drielichtsvenster met
4-ruits ramen. Onder dit venster is een natuurstenen gevelsteen
geplaatst. In reliлf staat hier de naam van het huis vermeld: DE
POLDERHOEK. Verder is er een zwerm ganzen afgebeeld. In de opzij gelegen
vensterassen heeft de woning telkens ййn venster met twee 4-ruits
ramen. 

   

Zijgevels:

Op de rechter zijgevel (noordwesten) sluit links een verbindingslid aan
(zie hieronder). Rechts hiervan bevinden zich drie vensters met een
4-ruits raam. Van deze vensters is het meest linker exemplaar iets
kleiner van formaat en heeft dit venster een hogere aanzet. Slechts de
rechter vensters kregen hier luiken. Op de verdieping bevindt zich
uiterst links een drielichtsvenster als in voornoemd dakhuis. 

De linker zijgevel (zuidoostzijde) bevat links een venster (hierin een
door de familie Otjens ingebracht glas-in-loodraam). Rechts sluit op de
gevel een driezijdige erkeruitbouw aan, doorgestoken tot aan de
daklijst. Zowel beneden als boven bevat de erker een omlopend venster.
Aan de voorkant heeft dit twee 4-ruits ramen, in de wangen bevindt zich
telkens ййn 2-ruits raam.      

Achtergevel:

De symmetrisch ingedeelde achtergevel (zuidwestzijde) vormt langs de
opzij gelegen vensterassen een fors risalerende uitbouw. Op de begane
grond bevindt zich hier een ingang met een dubbele tuindeur met 6-ruits
deurramen. Op de verdieping is er een venster met twee 4-ruits ramen. De
tussen beide uitbouwen gelegen veranda vormt langs de achterwand een
brede pui met een dubbele deur met 6-ruits deurramen. Vergelijkbaar
ingedeelde nevenlichten omklemmen de ingang. Aan de linker zijde van de
veranda is een natuurstenen reliлf met een Madonna-voorstelling
ingemetseld. Het boven de veranda gelegen balkon bestaat uit beton en
heeft een smeedijzeren balustrade. Een ingang met een dubbele deur met
6-ruits deurramen biedt toegang tot het balkon. Hierboven accentueert
een houten timpaan de middenas. 

 

Ruimtelijke indeling:

Het pand is ingedeeld rondom een centrale hal die vanaf de hoofdingang
bereikbaar is via een vestibule met afzonderlijke toiletruimte en
garderobe. De hal is gecombineerd met een trappenhuis dat naar een ruime
overloop leidt. Langs de zuidoostzijde van het pand bevindt zich een
ongedeelde woonkamer. Aan de noordwestkant van de hal is een op de
zuidwestgevel aansluitende eetkamer gesitueerd. Naar het noordwesten toe
bevinden zich hier een dienkeuken en een keuken. De kelders zijn vanuit
de hal bereikbaar. Op de verdieping leidt de overloop naar de diverse
hier rondom gelegen kamers.   

   

Constructies:

Het pand heeft een authentieke houten kapconstructie. Betonnen kelders. 

 

Interieurelementen:

Karakteristiek is de voor de bouwperiode kenmerkende ingetogen en
gedegen interieurafwerking met voorname uitstraling. Er zijn
vlakgestucte plafonds met profiel- en kooflijsten. De binnendoorgangen
bevatten houten paneeldeuren binnen dito profiellijsten. De op de hal
aansluitende doorgangen naar de woon- en eetkamers zijn evenwel voorzien
van een dubbele stalen deur met 6-ruits deurramen. In de hal en
vestibule bevinden zich tegelvloeren in Solnhofener kalksteen. De
verblijfsruimtes bevatten houten parketvloeren. In de vestibule hoge
lambriseringen in travertijn. Getoogde doorgangen leiden er naar een
afzonderlijke garderobe en dito toiletruimte. Het trappenhuis bevat een
houten bordestrap met een dito balustrade in een bruingebeitste
kleurstelling. De trappaal en de spijlen zijn sober geprofileerd. In de
woonkamer een schouwpartij in travertijn en met een haardwand die is
voorzien van bruinkeramische tegels. Langs de tuindeuren bevat de
woonkamer twee wandkasten met een decoratief gezwenkte bovenzijde. In de
slaapkamers bevinden zich alkoofnissen. Zwartwitte tegelvloeren in de
keukenruimtes. Ongeglazuurde gele tegels in de kelders. Hier scheiden
lattenwandjes de wijnkelder af. Naar de toegangstrap toe is de kelder af
te sluiten met een dubbele schuifdeur in staal. Het interieur is mede
beschermd voor zover het monumentale waarden omvat.

 

Erf, bijgebouwen, diversen: 

Het pand is gelegen op een ruim eigen terrein dat is ingevuld als een
tuin. Langs de straat wordt het terrein afgesloten door een lage
tuinmuur in rode handvormsteen en met een rollaag. De terreintoegangen
worden gemarkeerd door posten met natuurstenen dekplaten.

Rechts van de woning bevindt zich een bijbehorende garage. Deze heeft
een rechthoekige plattegrond, is ййnlaags en voorzien van een
schilddak met dekking als genoemd. De aan de voorzijde gelegen
inrijpoort heeft een niet oorspronkelijke (buiten de bescherming
vallende) invulling. Aan de rechterzijde bevinden zich drie vensters met
een 2-ruits klapraampje. De achtergevel is voorzien van een venster met
twee 4-ruits ramen. 

Op de linker zijgevel sluit een verbindingslid aan. Ook dit is
ййnlaags. Langs het platte dak bevindt zich aan de straatzijde een
decoratieve pannenlijst. Hier is het verbindingslid toegankelijk via een
ingang met een enkelvoudige deur met een 4-ruits deurraam. Een
vergelijkbare ingang bevindt zich hier in de zijgevel van de garage
alsook aan de achterkant van het verbindingslid. Links van de achterdeur
zijn er twee kleine vensters die zijn voorzien van een enkelruits houten
raampje. 

Op de zuidoostelijke zijgevel van de woning sluit een gemetseld terras
aan, voorzien van een dito trapje dat naar de tuin leidt. De klinkers
zijn er vergelijkbaar als bij de hoofdingang gelegd. 

De later ten zuidwesten van de villa gebouwde paardenstal valt buiten de
bescherming. 

    

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Vaart, J.M.M. van der & Smits, E.R.A., Inventarisatie Zuid (gemeente
’s-Hertogenbosch 2008), p. 395

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

De vrijstaande villa aan de Pettelaarseweg 1 heeft stedenbouwkundige
waarde vanwege de samenhang met de historische gebouwde omgeving. Het
bouwwerk maakt deel uit van de gevarieerde bebouwing van de in de vroege
jaren 1950 aangelegde wijk Zuid. Hier markeert het object tezamen met de
nabijgelegen vrijstaande villa’s de westelijke grens van de wijk.
Komende vanuit de Bossche binnenstad accentueren deze panden er de
entree van Zuid, vlak voor de hoogbouw langs de Pettelaarseweg. Het
onderhavige pand vormt de eerste villa in de betreffende reeks en is
door zijn markante vormgeving met een overhuifde ingangspartij, een
dakhuis en een naastgelegen garage met verbindingslid een belangrijke
blikvanger.  

2. Bouw- en/of kunsthistorische waarden

De in 1951-1952 door het vooraanstaande architectenbureau K.C. Suyling
en Zn. gebouwde en in- en uitwendig zowel in de detaillering als de
hoofdvorm overwegend gaaf behouden gebleven villa geeft een helder beeld
van het gevarieerde oeuvre van dit voor Den Bosch belangrijke bureau dat
diverse opmerkelijke ontwerpen in deze gemeente realiseerde en met een
afwisselende vormgeving. Het onderhavige object is uitgevoerd in een
voor het midden van de 20ste eeuw karakteristieke traditionalistische
landhuisstijl, met zorgvuldig in handvormsteen gemetselde gevels, 
afgewolfde dakschilden, vensters met luiken, enz. Inwendig is het pand
opgezet rondom een centrale hall met trappenhuis. Karakteristiek is hier
bovendien de ingetogen en gedegen interieurafwerking. Door het
overwegend gaaf behouden gebleven karakter vertegenwoordigt het bouwwerk
zeldzaamheidswaarde in de gemeente ’s-Hertogenbosch.    

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van voor de middenklasse bestemde woningbouw uit de eerste decennia na
de Tweede Wereldoorlog. In zijn opzet en vormgeving, met onder meer een
ruime centrale hal, een afzonderlijk dienstgedeelte en een bijbehorende
en via een verbindingslid bereikbare garage weerspiegelt de villa op een
goed herkenbare wijze de ideeлn over huisvesting van de gegoede
middenklasse in de periode omstreeks 1950. Als een onderdeel van de
historische bebouwing van de uitbreidingswijk Zuid verwijst de villa
naar het naoorlogse groeiproces van ’s-Hertogenbosch. Pettelaarseweg 1
is ййn van de vroegst gebouwde panden in deze wijk. 

Het object Pettelaarseweg 1, bestaande uit een vrijstaande villa met
bijbehorende garage en lage tuinmuur, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Pettelaarseweg 1                              
          ’s-Hertogenbosch, GMSP II

  PAGE  2 

