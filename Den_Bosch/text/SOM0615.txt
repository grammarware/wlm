’s-Hertogenbosch

Julianaplein 27-29

Kadastraal	: ’s-Hertogenbosch, I-1030

Monumentnr.	: SOM0615

Huidige functie	: kantoor	Bouwjaar	: 1909

Architect	: A. Hootsmans 

Oorspr.functie	: wonen

 

Verbouwingen	: 1912, 1983

Archief		: Gemeente ’s-Hertogenbosch, afdeling BAM

Datum document: 09-02-2009



globale aanduiding van het perceelContext

(Bouw)historie:

Het pand bevindt zich in de wijk ’t Zand die zich ten westen van de
Bossche binnenstad bevindt. ’t Zand vindt zijn oorsprong in de late
19de eeuw toen Den Bosch na het opheffen van de vestingfunctie kon
worden uitgelegd. Op basis van de plannen van stadsarchitect  F.M.L.
Kerkhoff werd in 1889 begonnen met de aanleg van de nieuwe wijk die in
hoofdzaak bestemd was voor villabouw. Nog voor het opheffen van de
vestingfunctie (1874) was er overigens een station gerealiseerd, toen in
1868 de nieuwe spoorlijn Utrecht-’s-Hertogenbosch-Eindhoven feestelijk
in gebruik werd genomen. De wijk ’t Zand diende door haar opzet en
villabebouwing een monumentale entree te vormen voor de stad.  

Nog altijd blijkt dit bijvoorbeeld uit de door neorenaissancistische
herenhuizen omzoomde Stationsweg die vanaf het station naar het
stadscentrum leidt. Tezamen met de Oranje Nassaulaan en de
Koninginnenlaan vormt de Koningsweg er een haaks op de Stationsweg
gelegen boulevard waarlangs zich eveneens reeksen herenhuizen bevinden.
De in 1903 geplaatste Drakenfontein (architect J. Dony) markeert het
kruispunt van deze boulevard en de Stationsweg. 

Het Julianaplein vormt een afwisselende onderbreking van het langgerekte
tracй van de Koningsweg en Oranje Nassaulaan, op een vergelijkbare
manier als het op de Koninginnenlaan aansluitende Emmaplein.
Aanvankelijk heette het Julianaplein overigens het Oranje Nassauplein
maar ter gelegenheid van de geboorte van prinses Juliana in 1909 kreeg
het plein in dat jaar de huidige naam. De rondomliggende bebouwing
dateert uit de vroege 20ste eeuw en bestaat aan de westzijde uit een
aaneengesloten gevelwand met herenhuizen. Aan de oostkant bevinden zich
grote vrijstaande villa’s. Momenteel is het Julianaplein een druk
verkeersplein, maar oorspronkelijk was er een parkachtige aanleg en
stond er het H. Hartmonument dat later naar het Emmaplein is verplaatst.


Het uit een voormalige beneden- en bovenwoning bestaande herenhuis aan
het Julianaplein 27-29 dateert uit 1909 en is gebouwd naar een ontwerp
van architect A. Hootsmans die tevens het initiatief nam voor de bouw.
Het is bekend dat er in 1928 op nr. 29 drie ongehuwde dames woonden,
mej. N. Coolhaas, W.P.M. Kraetzer en A.C.M. Sanders. Op nr. 27 was in
1943 het Instituut Spierings gevestigd en ook in 1960 stond dit nog op
dit adres vermeld. Tegenwoordig zijn beide adressen samengevoegd en
vormen ze ййn kantoor.    

Architect A. Hootsmans was hoofdopzichter bij de Bossche Gemeentewerken
en gevestigd aan de Oranje Nassaulaan 22. Hij voerde het onderhavige
pand uit in een traditionalistische trant, met speklagen, rond- en
segmentbogen, en twee trapgevels. Dat de gevels in kleurige
verblendsteen zijn gemetseld wijst op enige invloed van de Jugendstil en
versterkt het gevarieerde karakter van de betreffende, in afwisselende
materialen uitgevoerde gevelwand. De gevarieerde opzet wordt versterkt
doordat  het pand een hoekpartij binnen het verspringende deel van de
gevelwand accentueert. De afgeschuinde hoekpartij zorgt er voor een
vloeiende overgang van het ene deel naar het andere. 

Zoals hierboven al bleek verloor het bouwwerk zijn oorspronkelijke
functie. Door de samenvoeging van beide adressen is de voordeur op nr.
29 weggenomen. Al in 1912 vond een eerste verbouwing plaats, toen het
balkon aan de voorzijde is gewijzigd in een erker (architect A.
Hootsmans). Bovendien is toen aan de achterzijde op het platte dak
“een afgesloten bergplaats of serre”  toegevoegd. In 1983 is het
pand in opdracht van het Jeugd- en Jongerenwerk “Noord-Brabant”
samengevoegd met het buurpand op de nrs. 31-33 waar deze instelling toen
reeds kantoor hield. Deze verbouwing gebeurde naar plannen van het
Vlijmense architectenbureau van A.J. Libregts.  

      

Ligging:

Het pand ligt aan de westzijde van het Julianaplein en vormt een
hoekpand binnen het verspringende deel van de gevelwand, vlakbij de
aansluiting op de Hertogstraat. De gevelwand is aaneengesloten van opzet
en bevindt zich tussen de Hertogstraat en de Colvenierstraat. Het
Julianaplein vormt een verkeerspleintje op het raakvlak van de
Koningsweg (naar het zuiden) en de Oranje Nassaulaan. Bedoeld bouwwerk
sluit direct aan op de rooilijn.   

Beschrijving

Algemeen (hoofdvorm, kap):

Het bouwwerk heeft een in hoofdzaak rechthoekige plattegrond en telt
drie bouwlagen en een zolderverdieping. De zolder is opgenomen onder een
afgeplat omlopend schilddak met leien in Maasdekking. Langs het
afgeschuinde deel van het dak – waar ook de bouwmassa is afgeschuind
– bevindt zich een (versoberde) houten dakkapel met een dubbel
draairaam. De raamvleugels hebben zowel onder- als bovenlangs
sierroedenverdeling. Verder sluit zowel aan de voorkant als de
rechterzijde van het pand een trapgevel met steekkap aan. De gevels zijn
gemetseld in helderrode verblendsteen in kruisverband. Ze hebben
hardstenen plinten en zijn verlevendigd met speklagen in witte
verblendsteen. Een siermetselwerkstrook met decoratieve klossen en
houten lijstgoten vormt de beлindiging van de gevels. De vensters en
ingangen zijn voorzien van hardstenen onder- en lekdorpels. Op de begane
grond zijn de lekdorpels verbonden met speklagen in dito materiaal.
Originele houten ramen en deuren.      

 

Voorgevel:

Op de begane grond heeft het pand links twee rondboogingangen waarvan
het rechter exemplaar de originele voordeur behield. Deze is voorzien
van paneelverdeling en heeft twee enkelruits deurramen. Beide ingangen
hebben een in de rondboog doorgestoken bovenlicht met twee
verticaalroeden. Rechts bevat de gevel twee rondboogvensters met een
enkelruits schuifraam, bovenlichten als genoemd en een zandstenen
sluitsteen. De afgeschuinde hoekpartij die zich rechts langs de gevel
bevindt heeft een vergelijkbaar rondboogvenster maar nu smaller en
opgenomen in een gevelcasement met rondboog. Twee zandstenen
sierconsoles ondersteunen de houten erker die zich links tegen de tweede
bouwlaag bevindt. De erker heeft een dubbel draairaam en borstweringen
met paneelverdeling. Aan de bovenzijde bevindt zich een schilddakje.
Rechts van de erker ontvangt de bovenverdieping daglicht door twee
vensters met een enkelruits schuifraam. Ze zijn gevat onder een
segmentboog met siermetselwerk en een blinde boogtrommel. In de
afgeschuinde hoekpartij is er een vergelijkbaar venster, ook ditmaal
smaller van opzet. De trapgevel waarmee het pand links van de
afgeschuinde hoekpartij wordt beлindigd is vrij breed opgezet en
ingeklemd tussen geveldammen met siervazen. In de trapgevel bevinden
zich twee zoldervensters met een rondboog en van sierroedenverdeling
voorziene schuiframen.      

Zijgevels:

Aan de linker zijde sluit de bouwmassa aan op de belendende bebouwing.
De deels vrij liggende rechter zijgevel is vergelijkbaar gedetailleerd
als de voorgevel maar smaller van opzet. Zowel op de begane grond als
boven bevinden zich twee vensters, respectievelijk met rond- en
segmentbogen als aan de voorzijde van het pand. Een trapgevel vormt de
gevelbeлindiging en is net als aan de voorkant voorzien van een
centrale sierdam met een vaasmotief. Hoekdammen zijn er ditmaal evenwel
niet. In de trapgevel is een dubbel rondboogvenster doorgestoken,
opgenomen in een gezamenlijke rondboog met siermetselwerk en decoratieve
hoekdammen. De boogtrommel bevat een mozaпek met de symbolen van
Geloof, Hoop en Liefde. De vensters bevatten vergelijkbare ramen als de
reeds genoemde zoldervensters.   

Achtergevel:

De achtergevel is vanaf de openbare weg niet te zien.  

Ruimtelijke indeling:

De voormalige beneden- en bovenwoning heeft een klassieke
herenhuisindeling, met een opzij gelegen gang/trappenhuis en aan ййn
zijde daarvan gelegen hoofdvertrekken. De oorspronkelijke
suite-indelingen zijn grotendeels verdwenen. Van beide woningen werden
de keukens in een achterbouw gerealiseerd. Hier kwamen bovendien enkele
kamers. 

Constructies:

Trappen, kappen, daken, binten en vloeren zijn in vurenhout uitgevoerd.
In de kelder troggewelfjes op ijzeren leggers.  

 

Interieurelementen

Het interieur is niet bezocht. Het interieur is mede beschermd voor
zover het monumentale waarden omvat.

 

Erf, bijgebouwen, diversen:

N.v.t. 

Literatuur/bronnen:

’t Zand. De eerste uitleg van ’s-Hertogenbosch na de opheffing van
de vestingstatus in 1874, ’s-Hertogenbosch 2008 (uitgave
cult.historische vereniging ‘De Boschboom’)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Julianaplein 27-29 heeft stedenbouwkundige waarde vanwege de
samenhang met de historische gebouwde omgeving, die dateert uit de
periode omstreeks 1900. Het pand maakt deel uit van een gave historische
gevelwand uit de vroege 20ste eeuw met representatieve en voorname
herenhuisarchitectuur, waarbinnen het object door de gevels in rode
verblendsteen een opvallende plek inneemt. De situationele waarde wordt
versterkt doordat het bouwwerk de hoek markeert van een verspringend
deel van de gevelwand.  

2. Bouw- en/of kunsthistorische waarden

Het in 1909 door de Bossche architect A. Hootsmans gerealiseerde pand is
een goed en gaaf voorbeeld van een uit een (voormalige) beneden- en
bovenwoning bestaand herenhuis uit de periode kort voor de Eerste
Wereldoorlog. Opmerkelijk is de verzorgde lijstgevelarchitectuur, met in
kleurige verblendsteen opgetrokken gevels met speklagen, een markante
erker en enkele trapgevels met vaasmotieven. 

3. Cultuurhistorische waarden

Het gebouw heeft cultuurhistorische waarde als markant voorbeeld van
kleinschalige herenhuisarchitectuur uit het begin van de 20ste eeuw. Het
bouwwerk geeft een goede indruk van de wijze, waarop de gegoede
middenklasse in deze periode was gehuisvest. Daarnaast verwijst het
pand, als onderdeel van de herenhuisbebouwing in de wijk ’t Zand naar
de laat 19de- en vroeg 20ste- eeuwse ontwikkelingen in
’s-Hertogenbosch toen deze wijk in het kader van de eerste (moderne)
uitleg van de stad werd aangelegd en ontwikkeld. De betreffende
gevelwand weerspiegelt de contemporaine ideeлn over de representatie
van een stationsgebied.  

Het object Julianaplein 27-29, bestaande uit een herenhuis met een
voormalige beneden- en bovenwoning uit 1909, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Julianaplein 27-29                            
          ’s-Hertogenbosch, GMSP II

  PAGE  5 

