’s-Hertogenbosch

Brabantlaan 1

Kadastraal	: ’s-Hertogenbosch, S-0245

Monumentnr.	: SOM0534

Huidige functie	: provinciehuis	Bouwjaar	: 1971 (opening)

Architect	: H.A. Maaskant

Oorspr.functie	: provinciehuis

 

Verbouwingen	: 1995 (uitbreiding met nieuwe kantoorvleugel)

Archief		: Gemeente ’s-Hertogenbosch, afdeling BAM

Datum document: 16-09-2009



globale aanduiding van het perceelContext

(Bouw)historie:

Het Provinciehuis aan de Brabantlaan 1 behoort tot de meest in het oog
vallende gebouwen Bossche gebouwen uit de naoorlogse periode. Als een
voorbeeld van modern-functionalistische bouwkunst naar een ontwerp van
de vooraanstaande Rotterdamse architect Hugh A. Maaskant (1907-1977)
heeft dit bouwwerk inmiddels een vermaarde reputatie. Al op grote
afstand valt het aan de zuidelijke rand van de stad gelegen gebouw op,
waar het welhaast een baken vormt binnen het stadssilhouet. Op 12
november 1971 verrichtte koningin Juliana de feestelijke opening en
sindsdien is hier het bestuurlijk centrum van de provincie Noord-Brabant
gevestigd. 

Architect H.A. Maaskant speelde vooral tijdens de Wederopbouw een grote
rol, tot 1955 in samenwerking met Willem van Tijen. Tot hun gezamenlijke
oeuvre behoort onder meer het bekende Groothandelsgebouw aan het
stationsplein te Rotterdam (1949-1953). Van na ’55 dateren de
ontwerpen die Maaskant tekende voor de Scheveningse Pier (1955-1962 in
samenwerking met Dick C. Apon en D. Dijk) alsmede de Euromast uit
1958-1960. 

Het Bossche Provinciehuis – dat mag worden gezien als de kroon op de
loopbaan van Maaskant – is niet zonder slag of stoot tot stand
gekomen. Al in de vroege jaren 1950 was het duidelijk dat de oude
behuizing van het provinciaal bestuur in de binnenstad niet meer
voldeed. Vandaar dat in 1952 een prijsvraag is uitgeschreven voor een
nieuw onderkomen, waarop onder meer door architect Maaskant werd
ingeschreven. Zijn ontwerp werd uitgekozen, maar vooralsnog was er geen
algemene overeenstemming over de locatie. De aanvankelijke locatie in de
binnenstad werd afgewezen omdat dit tezeer een aantasting zou vormen van
het door de Sint Jan gedomineerde stadssilhouet. Uiteindelijk kwam de
keus te liggen op een terrein in de nieuwe wijk Zuid langs de rand van
de stad, waar men jarenlang bezig is geweest met de bouw. 

Signatuur van H.A. Maaskant (voorgevel). 

Maaskant wordt ook wel de ‘architect van het grote gebaar’ genoemd.
Hij zette het Provinciehuis op als een groot en monumentaal gebouw met
de nadruk op moderne materialen als glas, staal en beton. Inwendig paste
hij ‘eerlijke materialen’ zoals natuursteen alsook wol en leer toe.
Het functionalistische karakter blijkt onder meer uit de opzet volgens
het vooral vanaf de jaren zestig zeer populaire ‘breedvoetmodel’,
met een tweelaags onderbouw waarin de publieksruimtes zijn ondergebracht
en een hoog daaruit oprijzende toren met de werkkamers van de
ambtenaren. De vertrekken van de Commissaris van de Koningin zijn aan de
achterzijde van de onderbouw herkenbaar aan het hier gesitueerde balkon.

 

Verder is ook de Statenzaal al meteen aan de buitenzijde herkenbaar. Dit
door een vleugelvormig dak gekenmerkte bouwdeel lijkt zich haast zwevend
vanuit de onderbouw te presenteren en is in de grote publiekshal van het
gebouw via een brede trap bereikbaar. De beroemde en in brons
uitgevoerde ‘dikke deur’ van de beeldhouwer Toon Slegers (1929-2004)
– ййn van de vele kunstwerken in het gebouw – leidt de bezoeker
naar deze vergaderzaal.

In het Provinciehuis is reeds bij de opening een groot aantal
kunstwerken opgenomen, met de nadruk op textiele kunst. Tal van moderne
wandkleden sieren dan ook de diverse voor het publiek bestemde ruimtes.

Zoals al bleek uit de ‘dikke deur’ zijn er evenwel ook kunstwerken
in andere materialen te vinden, zoals brons- en glasplastieken,
schilderkunst enz. Tot de in de architectuur geпntegreerde monumentale
kunst behoren onder meer de in glasapplicatie uitgevoerde wandstroken
(Frans Jacobs/Joop van den Broek) en verschillende bronzen deurgrepen
(Harry van de Thillart). Op het voorplein staan enkele figuratieve
bronsplastieken. 

Van een opmerkelijk karakter zijn de in de publiekshal gesitueerde
telefooncabines en de toiletsecties. Hier werkte Maaskant met materialen
als marmer, grindbeton en glas. De damestoiletsectie is er zelfs
voorzien van een spiegelwand met kaptafels. 

  

Ligging:

Het Provinciehuis is aan de zuidrand van ’s-Hertogenbosch gesitueerd,
direct ten noorden van de A2. Hier bevindt het bouwwerk zich op een door
parkeerterreinen, groenstroken en een ruime vijver gekenmerkt terrein
langs de zuidzijde van de Brabantlaan. Deze straat ligt in het verlengde
van de in westelijke richting naar de Bossche binnenstad leidende
Pettelaarseweg. Direct ten westen van het Provinciehuis ligt de
Gestelseweg die tezamen met de Pettelaarseweg en de Brabantlaan een
kruispunt vormt. De rondom het Provinciehuis gelegen vijver maakt deel
uit van de Zuiderplas. Het gebouw is met de hoofdingang op de
Brabantlaan gericht. 

 

Beschrijving

Algemeen (hoofdvorm, kap):

Het bouwwerk heeft een rechthoekige plattegrond en bestaat uit een
tweelaags onderbouw en een hieruit oprijzende 23 verdiepingen hoge toren
met werkkamers. Onder de onderbouw bevindt zich een parkeergarage. De
werktoren sluit asymmetrisch op de onderbouw aan. Ten westen van de
werktoren rijst de van een ‘vleugeldak’ met geknikte hellingen
voorziene Statenzaal uit de bouwmassa op. De overige bouwdelen hebben
platte daken. 

       

Het gebouw is opgetrokken in de vorm van een betonskelet met deels in
het zicht gelaten pijlers alsmede met betonplaten bedekte gevelvelden.
De ramen en deuren werden in staal uitgevoerd (vernieuwing in afwijkend
materiaal bij renovatie).

   

Voorgevel:

Aan de voorzijde (noordkant) wordt de onderbouw vooral bepaald door het
heldere onderscheid tussen de open parkeergarage en de uit twee
bouwlagen bestaande bovenverdiepingen. De twee bouwlagen wijken terug en
worden voorafgegaan door ononderbroken doorlopende betonpijlers tussen
een betonnen loopgang en dito dakoverstek. Aaneengesloten vensterreeksen
voorzien beide bouwlagen van daglicht en worden halverwege het gebouw
onderbroken door een brede ingangspartij. Een hoge en brede toegangstrap
leidt er naar een aan de ingangspartij voorafgaand en welhaast
pleinachtig bordes dat wordt overhuifd door een op betonpijlers
steunende luifel met een deels hellende onderzijde. Bordes en luifel
‘schuiven’ in het gebouw en reiken tot aan de langs beide bouwlagen
doorgestoken vensters van de publiekshal. 

     

Zijgevels:

Langs de korte zijden (oost- en westkant) worden de brede kaders van
genoemde loopgangen en dakoverstekken voortgezet. Hier vallen evenwel de
in sierbeton uitgevoerde gevelpanelen op, doorlopende langs beide
bouwlagen. Deze blinde gevelvelden flankeren de hoge glasvensters die
aan de oostkant van het gebouw het restaurant van daglicht voorzien en
aan de westkant de zogeheten Boоs-le-Duc zaal. Aan de oostzijde sluit
hierop een later gerealiseerd verbindingslid aan, dat het Provinciehuis
met de naastgelegen kantoorvleugel uit 1995 verbindt. 

Achtergevel:

De achtergevel (zuidkant) is vergelijkbaar als de voorgevel maar dan
zonder de ingangspartij met bordes. In plaats daarvan valt hier ongeveer
halverwege het gebouw een langs de tweede bouwlaag gelegen, uitkragend
balkon op. Het balkon heeft een asymmetrische betonnen borstwering
waarin een in glas en staal uitgevoerd hekwerk is uitgespaard. 

Statenzaal:

De uit de onderbouw oprijzende Statenzaal wordt vooral gekenmerkt door
voornoemd vleugeldak waarvan de dakhellingen verspringen en met koper
zijn bekleed (roeven). Hoekpenanten met een concave voorzijde waarin
verticale sleuven zijn uitgespaard flankeren er hoge lichtvensters. Het
vleugeldak wordt zowel aan de oost- als de westzijde op een lager niveau
voortgezet en markeert er de ligging van de Boоs-le-Duc zaal en de
publiekshal. 

Werktoren:

Karakteristiek voor dit bouwdeel zijn de eveneens concaaf gebogen
hoekpenanten. Ze omklemmen de ononderbroken vensterreeksen die aan alle
vier de zijden van de toren de diverse verdiepingen van daglicht
voorzien. Voor onderhoudswerkzaamheden bestemde betonnen loopgangen met
hekwerken gaan aan deze terugwijkende reeksen vooraf, met het effect van
een betonnen schoepenreeks. Een terugwijkende bouwlaag vormt de
bekroning van de toren.          

Ruimtelijke indeling:

Op de hoofdingang sluit een ruime publiekshal aan welke langs beide
bouwlagen is doorgestoken. Hier leidt een brede trap naar de in het hart
van het gebouw gelegen Statenzaal. De rondom gelegen werkruimtes zijn
bereikbaar via gangen, met langs de zuidzijde van de publiekshal de
kamers van de Commissaris van de Koningin. Aan de oostzijde van de
onderbouw is een restaurant gesitueerd, grenzende aan de liftcabines die
naar de diverse verdiepingen in de werktoren leiden. Ten westen van de
Statenzaal bevindt zich de Boоs-le-Duc zaal. 

   

 

Interieurelementen

Het interieur wordt onder meer gekenmerkt door het deels in het zicht
gelaten betonskelet, deels gemetselde en deels betonnen wanden.
Gevarieerde wandafwerkingen, waaronder grof behakt beton, grindbeton
enz. Afgeronde hoekpartijen vormen een Leitmotiv in het gebouw. 

Vlakhouten binnendeuren in stalen lijsten. Binnen de werktoren zijn de
kamers toegankelijk via geprefabriceerde puien, waarin kleurige
glasstroken zijn opgenomen. 

  

In de ruimtes (waaronder het restaurant) en langs de kamers van de
Commissaris van de Koningin bevinden zich bijzondere motieven zoals
bronzen deurgrepen en in kleurige glasapplicatie uitgevoerde
lichtstroken. 

 

De vloeren van de grote publiekshal bestaan uit marmer. Rondom de hal
lopen gangen en balkons die aansluiten op voornoemde toegangstrap naar
de Statenzaal. De trap en de loopgangen zijn voorzien van forse
hekwerken/borstweringen met een leren bekleding. 

In de publiekshal zijn afzonderlijke toilet- en telefooncabines
gesitueerd. Ze zijn uitgevoerd in glasblokken, mozaпektegeltjes en
marmer. Binnen de damestoiletsectie valt onder meer de spiegelwand met
kaptafels op. 

De Statenzaal is bereikbaar via de in brons uitgevoerde ‘dikke
deur’. In deze zaal bevinden zich deels in grindbeton deels in
betonnen sierblokken (diamantkoppen) uitgevoerde wanden. De geknikte
vorm van het vleugeldak is hier ook aan de binnenzijde van de zaal
zichtbaar. 

 

Erf, bijgebouwen, diversen:

Het gebouw is gelegen op een ruim terrein dat voor een groot deel is
ingevuld als een parkeerterrein. Er zijn evenwel ook nog enige
groenstroken en langs de zuid- en oostkant sluit het complex aan op het
water van de Zuiderplas. Aan de oostzijde is voornoemde uit 1995
daterende kantoorvleugel gesitueerd. Deze valt buiten de bescherming van
de Monumentenverordening.

Kunstcollectie:

Het Provinciehuis is zowel aan de binnen- als de buitenzijde voorzien
van een uitgebreide kunstcollectie die vanaf de opening in 1971 tot
stand is gekomen. Deze collectie heeft een zeer gevarieerd karakter en
vertegenwoordigt tal van technieken, waaronder textielkunst, brons- en
glasplastieken enz. De werken zijn overwegend abstract vormgegeven. Ze
bevinden zich in hoofdzaak in de publieksruimtes. Op het voorterrein
staan enkele figuratieve bronsplastieken. Voor een overzicht wordt hier
verwezen naar onderstaande literatuurlijst. 

 

Provinciewapen, Niel Steenbergen 1971. 

Beschilderd reliлf, Karel Appel. 

Literatuur/bronnen:

Beks, M. & Sipman, T., Een harnas met een zachte voering. Wandkleden en
andere kunstwerken in het Provinciehuis van Noord-Brabant,
’s-Hertogenbosch 1983

Boot, C., Ruimte voor kunst in het Brabantse provinciehuis, (uitgave
provincie Noord-Brabant), ’s-Hertogenbosch 1994

Fluks, M. e.a., Architect H.A. Maaskant 1907-1977, Amsterdam 1983

Klaverdijk, J. e.a., Van Appel tot Zofia. De kunstcollectie in en om het
provinciehuis, (uitgave provincie Noord-Brabant), ’s-Hertogenbosch
2009І

Provoost, M., Hugh Maaskant. Architect van de vooruitgang, Rotterdam
2003 

Vos, A. (red.), ’s-Hertogenbosch. De geschiedenis van een Brabantse
stad 1629-1990, Zwolle/’s-Hertogenbosch 1997

Architect H. A. Maaskant (uit: Fluks 1983). 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het Provinciehuis aan de Brabantlaan 1 in ’s-Hertogenbosch heeft
stedenbouwkundige waarde vanwege de samenhang met de historische
gebouwde omgeving die voor een groot deel dateert uit het derde kwart
van de 20ste eeuw. Hier is het aan de rand van de stad en langs de A2
gelegen gebouw reeds op grote afstand een sterk in het oog vallende
blikvanger. Vooral door de hoge werktoren en het markante vleugeldak van
de Statenzaal vormt het Provinciehuis een focuspunt met belangrijke
oriлntatiewaarde. Het object is een wezenlijk onderdeel van het Bossche
stadssilhouet. Tezamen met de rondomliggende vijver en enkele op het
voorterrein gelegen bronsplastieken is er sprake van een waardevol
ensemble. De vijver vormt een wezenlijke eenheid met het gebouw waarvan
de massa aan diverse zijden in het water wordt weerspiegeld.      

2. Bouw- en/of kunsthistorische waarden

Het in 1971 voltooide bouwwerk behoort tot de belangrijkste ontwerpen
van de vermaarde Rotterdamse architect H.A. Maaskant en geldt als ‘de
kroon op zijn werk’. Maaskant is bekend van diverse spraakmakende
ontwerpen van landelijke betekenis. Door de functionalistische
vormgeving en de zorgvuldige detaillering geeft het object zowel in- als
uitwendig een heldere indruk van het oeuvre van deze architect. Van een
bijzondere betekenis is onder meer de in het hart van het gebouw gelegen
Statenzaal. Opmerkelijke onderdelen zoals de in diverse materialen
uitgevoerde telefoon- en toiletsecties geven aan het gebouw een uniek
karakter. Van hoogstaande kunsthistorische waarde is de vanaf 1971 in
het gebouw tot stand gebrachte kunstcollectie met speciaal voor  het
Provinciehuis vervaardigde objecten.         

3. Cultuurhistorische waarden

Het gebouw heeft cultuurhistorische waarde door zijn betekenis als het
Provinciehuis van de provincie Noord-Brabant. Het als een vervanging van
de vroegere locatie in de Bossche binnenstad tot stand gekomen bouwwerk
illustreert de historische ontwikkelingen van het Brabantse
provinciebestuur. Door de opzet met een voor de openbare en
representatieve functies bestemde onderbouw en een hoge werktoren
weerspiegelt het ontwerp de contemporaine ideeлn over
overheidsarchitectuur. De nadruk die is gelegd op de reeds vanaf de
openbare weg herkenbare Statenzaal met vleugeldak accentueert de
belangrijke symbolische waarde van dit onderdeel als een ‘kloppend
hart van de democratie’. De zorgvuldige detaillering die inwendig
onder meer blijkt uit de verschillende afwerkingstechnieken en
materiaalkeuzes geeft een helder beeld van de ideeлn omtrent
representatie in de bouwperiode. Mede door de hoogwaardige en door
verschillende instellingen en overheidslichamen bijeengebrachte
kunstcollectie vormt het Provinciehuis een belangrijk symbool voor de
Brabantse identiteit.   

  

Het object Brabantlaan 1, bestaande uit het Provinciehuis van
Noord-Brabant uit 1971 met de bijbehorende kunstcollectie, is op basis
van bovenstaande criteria beschermenswaardig als gemeentelijk monument
in de gemeente ‘s-Hertogenbosch

Redengevende omschrijving Brabantlaan 1                                 
            ’s-Hertogenbosch, GMSP II

  PAGE  2 

