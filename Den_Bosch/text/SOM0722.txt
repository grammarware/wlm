’s-Hertogenbosch

Vughterweg 15

Kadastraal	: ’s-Hertogenbosch, I-1643

Monumentnr.	: SOM0722

Huidige functie	: kantoor	Bouwjaar	: 1939-1940

Architect	: J. Bedaux

Oorspr.functie	: wonen

 

Verbouwingen	: 1984

Archief		: Gemeente ’s-Hertogenbosch, afdeling BAM

Datum document: 18-03-2009



globale aanduiding van het perceelContext

(Bouw)historie:

De Vughterweg waaraan het pand is gelegen vormt ййn van de oude
uitvalswegen van de stad en is de verbindingsweg tussen Den Bosch en
Vught. Op oud kaartmateriaal is de weg goed te zien. Via de binnen de
vesting Den Bosch gelegen Vughterstraat en de Vughterpoort bereikte men
deze langs de Dommel gesitueerde uitvalsweg. Zoals gebruikelijk bij de
meeste steden en dorpen kwam er ook hier in de late 19de en eerste helft
20ste eeuw lintbebouwing in de vorm van villa’s en grote huizen in
bijbehorende tuinen die aan Den Bosch en Vught een welvarend aanzicht
verleenden. Verder is er direct ten westen van de bebouwing waartoe het
onderhavige pand behoort een klein villawijkje (Vughterpoort) dat uit
het interbellum dateert. Dit uit de Willem van Oranjelaan bestaande
wijkje is aangelegd ter plekke van een gesloopte gasfabriek. Het
onderhavige object maakt deel uit van deze wijk.  

 

      

De woning is in 1939-1940 gebouwd, in opdracht van de heer A. Bockweg
uit Geldermalsen. Jos Bedaux (1910-1989) uit Goirle leverde het ontwerp
dat tot de vroegste in zijn oeuvre behoort. Deze architect ontwikkelde
zich in zijn loopbaan tot ййn van de meest gerenommeerde architecten
in Brabant, met onder meer ontwerpen in Den Bosch. 

In 1938 startte Bedaux met een eigen architectenbureau dat, gevestigd in
Goirle, tegenwoordig wordt geleid door zijn zoon Peer. Hij realiseerde
zowel voor als na de oorlog een groot aantal ontwerpen, vooral
woonhuizen maar bijvoorbeeld ook diverse kapellen. Tot zijn bekendste
bouwwerken behoren het Kantongerecht in Tilburg (1963) en het
hoofdgebouw van de Tilburgse universiteit (1970). Het
universiteitsgebouw ontwierp hij in samenwerking met Nico van der Laan.
Bedaux onderging de invloed van zowel de Bossche als de Delftse School
maar vond in zijn latere oeuvre ook inspiratie in het Functionalisme. 

De als een landhuis opgezette villa aan de Vughterweg 15 is uitgevoerd
in de stijl van de Delftse School. Deze traditionalistische richting in
de Nederlandse bouwkunst vormde in de jaren 1930 een belangrijke
tegenhanger voor de moderne functionalistische ontwikkelingen. Het was
de klassiek-hollandse bouwkunst die de belangrijkste inspiratiebron
vormde, hetgeen onder meer tot uiting kwam in de toepassing van
pannendaken en zorgvuldig gemetselde gevels. Karakteristiek is ook de
ambachtelijke uitstraling die nagestreefd werd. 

Ook het onderhavige object wordt hierdoor gekenmerkt. Bedaux zette het
bouwwerk op in de vorm van een vrij hoog ґHollands huisґ met een
steile kap en vensters met luiken. Naar achter toe zijn er enkele lagere
bouwdelen gerealiseerd, welke het schilderachtige aanzien versterken.
Ook de door een decoratief profiel gekenmerkte halve topgevel aan de
linkerzijde, de markante tufstenen dakkapel op het voorschild en de
onder een rondboog gevatte ingang van de garage wijzen op de klassieke
inspiratiebronnen van de ґDelftenarenґ. Door zijn opzet voegt het
bouwwerk zich op een harmonieuze wijze in de reeks gevarieerd
vormgegeven villaґs langs het betreffende deel van de Vughterweg. 

Het is bekend dat de woning in ieder geval in 1943 nog bewoond werd door
genoemde familie Bockweg (weduwe J.W. Bockweg-Van de Goor). Tegenwoordig
is het pand als een kantoor in gebruik. In 1985 voerde het
architektenburo Henk Bulter uit Den Bosch-Empel een verbouwing uit.
Waarschijnlijk zijn toen de kunststof ramen geplaatst die de
oorspronkelijke (vermoedelijk stalen) exemplaren met roedenverdeling
vervangen. Ondanks deze ingreep is het authentieke karakter van het pand
goed herkenbaar gebleven.   

          

Ligging:

Het pand ligt vrijstaand aan de westzijde van de tegenwoordig als een
drukke verkeersweg fungerende Vughterweg. Hier maakt het object deel uit
van een reeks villa’s langs een halfrond plantsoen dat tezamen met een
vergelijkbaar plantsoen aan de oostkant van de Vughterweg een
onderbreking vormt langs het rechte tracй van de straat. Aan beide
kanten vormen de betreffende villa’s een halfronde reeks. Verder is er
laanbeplanting in de vorm van forse platanen.         

Beschrijving

Algemeen (hoofdvorm, kap):

Het object heeft een samengestelde plattegrond en bestaat uit een vrij
hoge tweelaags bouwmassa met een zolderverdieping onder een zadeldak met
de nok evenwijdig aan de voorgevel. Aan de achterkant sluit hierop een
haaks geplaatst tweede zadeldak aan. De daken hebben steile schilden en
zijn gedekt met rode Oudhollandse pannen. Eerstgenoemd dak heeft een
gemetselde hals langs de nokeinden (tuitgevels) en op de nok bevindt
zich in het midden een gemetselde schoorsteen met een smeedijzeren
sierbekroning. De middenas wordt hier versterkt door een op het
voorschild gelegen dakkapel met een tufstenen voorzijde en een
schilddakje. Klauwstukken verlevendigen de dakkapel. Het achterste dak
heeft aan de rechterzijde van het pand een houten dakkapel met een
zadeldakje. Zinken mastgoten met ijzeren beugels en houten sierklossen
sluiten aan op de dakoverstekken, welke licht geknikt zijn. Het
metselwerk van de gevels bestaat uit roodbruine handvormsteen in Vlaams
verband. Rollagen markeren de onder- en bovenzijde van de vensters welke
deels zijn voorzien van opgeklampte houten luiken. De diverse ramen zijn
in afwijkend materiaal vernieuwd (buiten de bescherming vallend).    

  

Voorgevel:

 †††഍楚杪癥汥㩳䤍⁮敤爠捥瑨牥稠橩敧敶⁬渨潯
rdzijde) bevindt zich ter hoogte van de middenas de hoofdingang. Deze is
bereikbaar via een bijbehorende stoep en voorzien van houten
sierlijsten. Een dito luifel met smeedijzeren sierconsoles overhuift de
ingang. Uiterst rechts is er een onder een rondboog gevatte
gevelopening. Verder bevat de gevel diverse vensters, waaronder een in
de tweede bouwlaag gelegen oculus. Deze vormt een afwisseling voor twee
in tweetallen gekoppelde vensterpartijen. Uiterst rechts is er een
venster met tufstenen verdeelstijlen als voornoemd. Verder bevat de op
het voorste dak aansluitende topgevel nog twee kleine zoldervensters. 

Op de linker zijgevel (zuidkant) sluit links een tweelaags uitbouw aan,
welke is voorzien van een lessenaarsdak en aan de straatzijde van het
pand is verlevendigd met een halve topgevel met een in profielvorm
(rolwerk) uitgevoerde bovenzijde. Zowel beneden als boven bevat deze
uitbouw telkens twee vensters. Aan de wangzijde bevinden zich smalle
vensters. Verder heeft de woning rechts van de uitbouw op de begane
grond een voormalige tuinpui en bevindt zich hierboven een venster. In
de topgevel een klein zoldervenster.   

        

Achtergevel:

Langs de achtergevel (westzijde) bevindt zich een ййnlaags bouwdeel
met een garage. Deze heeft een schilddak dat aan de noordelijke kopzijde
op een topgevel aansluit. Aan de oostkant is de garage bereikbaar via
een onder een rondboog gevatte ingang met een dubbele houten deur. Deze
deuren zijn opgeklampt.   

Ruimtelijke indeling:

Blijkens de bewaard gebleven bouwtekeningen is de indelingsstructuur
gebaseerd op een op de hoofdingang aansluitende hal met trappenhuis.
Rondom de hal zijn de diverse vertrekken gesitueerd. In de
oorspronkelijke opzet bevond zich langs de voorgevel een zitkamer met
open haard. Langs de linker zijgevel was een woonkamer gesitueerd en
langs de achtergevel een eetkamer. De keuken bevond zich in hetzelfde
bouwdeel als de garage. Op de bovenverdieping diverse rondom een
overloop gelegen slaapkamers. Het keldergedeelte was onderverdeeld in
afzonderlijke ruimtes voor kolenopslag en voor provisie.   

Constructies: 

Blijkens de bouwtekeningen heeft het pand op de begane grond enkele
vloeren die in beton zijn uitgevoerd en in de hal met Solnhofener tegels
werden bekleed. In de keuken werd de betonvloer in terrazzo afgewerkt.
Eiken plafondbalken. Houten kapconstructie. 

 

Interieurelementen

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen:

Langs de voortuin bevindt zich een lage tuinmuur die in roodbruine
handvormsteen is gemetseld. De muur wordt beлindigd door een ezelsrug
en is op de uiteinden en langs de toegang tot de tuin voorzien van
hoekposten. Bij de toegang zijn deze verlevendigd met sierbollen in
basaltsteen.  

Literatuur/bronnen:

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterweg 15 heeft stedenbouwkundige waarde vanwege de
samenhang met de historische gebouwde omgeving die dateert uit de
periode van het interbellum. Het pand maakt deel uit van een gave reeks
gevarieerd vormgegeven historische villa’s in bijbehorende tuinen,
welke in een halfronde lijn zijn gegroepeerd. Tezamen met de
tegenoverliggende villareeks aan de oostkant van de Vughterweg vormt de
reeks een omkadering van enkele plantsoenen die een afwisselende
onderbreking vormen langs het rechte tracй van de Vughterweg. Het
onderhavige pand maakt hier deel uit van een waardevol en harmonieus
ensemble en vormt er door zijn markante vormgeving en tamelijk hoge
opzet met een vrij steile kap een opmerkelijke blikvanger.    

2. Bouw- en/of kunsthistorische waarden

Het in 1939-1940 door Jos Bedaux uit Goirle gebouwde pand behoort tot de
vroegste voorbeelden van het oeuvre van deze gerenommeerde en voor Den
Bosch belangrijke architect waarvan vooral diens naoorlogse ontwerpen
bekend zijn. Bedaux realiseerde in het zuiden van het land een groot
aantal, deels prestigieuze ontwerpen en ontwikkelde zich met name tot
een architect die ontwierp in de stijl van de Bossche School. Vughterweg
15 is een goed voorbeeld van de Delftse School waarop Bedaux zich vooral
in zijn vroege oeuvre richtte. Het zorgvuldig vormgegeven ontwerp richt
zich door de toegepaste stijlkenmerken en motieven op de klassieke
Hollandse bouwkunst. Weliswaar verloor het pand de originele stalen
ramen met roedenverdeling, maar desondanks bleef het authentieke
karakter goed herkenbaar en getuigt het bouwwerk nog altijd van de
hoogwaardige esthetische kwaliteiten van het ontwerp.          

3. Cultuurhistorische waarden

Het gebouw heeft cultuurhistorische waarde als markant voorbeeld van
villa-architectuur uit de periode omstreeks het begin van de Tweede
Wereldoorlog. Het bouwwerk geeft een goede indruk van de wijze, waarop
de gegoede middenklasse in deze periode was gehuisvest. Daarnaast
verwijst het pand, als onderdeel van de representatieve bebouwing langs
een uitvalsweg van de stad naar de contemporaine ideeлn omtrent de
invulling van de op een stad of dorp aansluitende toegangswegen. Als een
onderdeel van de bebouwing langs de rand van het kleine villawijkje
Vughterpoort verwijst het object naar de Bossche stadsuitbreidingen
tijdens het interbellum toen dit wijkje ter plekke van een gesloopte
gasfabriek is aangelegd.

   

Het object Vughterweg 15, bestaande uit een uit 1939-1940 daterende
vrijstaande villa met een bijbehorende lage tuinmuur, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterweg 15                                 
          ’s-Hertogenbosch, GMSP II

  PAGE  3 

