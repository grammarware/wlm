’s-Hertogenbosch

Vughterstraat 253-255

Kadastraal	: ’s Hertogenbosch, G-5669

Monumentnr.     : SOM0511 

Huidige functie	: werk-woonhuis	Bouwjaar	: 1910

Architect	: 

Oorspr.functie	: pakhuis met bovenwoning

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 24-05-2007



                                                     globale aanduiding
van het perceel

Context

(Bouw)historie:

Het pand Vughterstraat 253-255 is tot stand gekomen in 1910 na afbraak
van een ouder bouwwerk ter plaatse dat in gebruik was als woning. Van
dit oudere gebouw is afkomend materiaal van de fundering hergebruikt in
de huidige fundering. Het geheel is in 1910 opgericht als pakhuis met
een bovenwoning. Ook nu is het nog als zodanig in gebruik: op de
verdieping wordt gewoond, op de begane grond is een vishandel gevestigd.
Door de jaren heen is er vrij weinig aan het pand gewijzigd. Vooral het
exterieur verkeert nog nagenoeg in oorspronkelijke staat. Uit
archiefgegevens valt op te maken dat er ook in het interieur geen
ingrijpende wijzigingen zijn geweest.  

Ligging:

Het pand ligt op een smal perceel aan de noordelijke zijde van de
Vughterstraat (oorspronkelijk Vughterdijk) op de voor Den Bosch
kenmerkende smalle strookverkaveling tussen straat en achterliggende
Westwal aan de Dommel, buiten de tweede stadsmuur uit de 14de eeuw. Het
perceel liep oorspronkelijk door tot aan de Westwal. Het geheel is
onderdeel van een gevelwand met voornamelijk 19de-eeuwse gevels. Veel
van deze panden aan de Vughterstraat hebben een oudere, soms zelfs
middeleeuwse, kern. Door de eeuwen heen is de Vughterstraat, die in
opzet een stadsuitbreiding uit de 14de eeuw is en vanuit het zuiden van
’s-Hertogenbosch naar de Markt loopt, een belangrijke uitvalsweg
geweest met grote economische activiteiten. Hierdoor is de
hoofdbebouwing aan deze straat door de tijd heen sterk gewijzigd en
vernieuwd. Als ййn van de weinige panden met een voorgevel uit het
begin van de 20ste eeuw vormt het geheel een opvallende verschijning.

Beschrijving

Algemeen (hoofdvorm, kap):

Het pand is erg smal in opzet en bestaat uit een begane grond en twee
verdiepingen onder een plat dak. Het geheel heeft een rechthoekige
plattegrond. Tegen de rechterhelft van de achtergevel (gezien vanuit het
pand) is een uitbouw gesitueerd met een begane grond en een verdieping
onder plat dak. Deze uitbouw overlapt voor een deel de achtergevel van
het rechter buurpand.

Voorgevel:

De voorgevel is opgetrokken in schoon metselwerk (kruisverband). Links
in de begane grond is de toegang tot de bovenwoning met hardstenen
neuten, een paneeldeur en bovenlicht. Rechts hiervan de bredere
bedrijfsingang (rolluik). De ijzeren puibalk met roosjes en klinknagels
wordt gedragen door drie hardstenen consoles.

Hierboven een hardstenen kordonlijst. De gevelopening in de eerste
verdieping is een driezijdige erker met glas-in-lood in de bovenlichten.
De overige ramen in de erker zijn vernieuwd. Een ander fraai detail is
het siersmeedijzeren balkonhek op de erker op de tweede verdieping.
Boven de dubbele openslaande deuren naar dit balkon een bovenlicht met
valraam. Deze kozijnen en deuren met ramen zijn vernieuwd. Boven deze
dubbele deuren een geblokte ontlastingsboog met sluitsteen en in het
boogveld siermetselwerk. De gevel heeft een rechte afsluiting (die
oorspronkelijk hoger was en aan de achterzijde verankerd zat) met
siermetselwerk en op de hoeken korte hoekpilasters. Op deze pilasters
zat oorspronkelijk een gietijzeren ornament.

Zijgevels:

Het pand wordt aan beide kanten begrensd door belendende bebouwing.
Hierdoor zijn de zijgevels niet zichtbaar.

 

Achtergevel:

De achtergevel is niet zichtbaar vanuit de openbare ruimte.

Ruimtelijke indeling: 

Op de tekeningen uit 1910 is de toegang tot het pakhuis links gesitueerd
en de toegang tot de bovenwoning rechts. Vermoedelijk is nog voor de
bouw ervoor gekozen om dit om te draaien. De indeling van het pand kan
aan de hand van de tekeningen (met de trap en de indeling van de begane
grond gespiegeld) dan ook als volgt worden voorgesteld: Tegen de linker
zijmuur is de trap tot de bovenwoning geplaatst. Voor het overige deel
is de gehele begane grond als pakhuis/opslagruimte in gebruik. Op de
verdiepingen bevinden zich de woonvertrekken, met ook hier tegen de
linker muur de trap. In het tweelaags uitbouwtje aan de achterzijde is
op de verdieping de keuken. In de voorkamer (tegen de voorgevel) op de
eerste en tweede verdieping is tegen de rechter zijmuur een stookplaats.
In de achterkamer op de eerste en tweede verdieping zit deze tegen de
linker zijmuur.

Constructies:

De verdiepingsbalklagen zijn enkelvoudig, net als de zolderbalklaag.
Verdere informatie met betrekking tot de constructie van het pand is
niet voorhanden. 

Interieurelementen

Uit aantekeningen blijkt dat er verwacht wordt dat er in het interieur
nog diverse waardevolle elementen uit 1910 aanwezig zullen zijn.

Erf, bijgebouwen, diversen:

Niet van toepassing.Motivering voor plaatsing op de gemeentelijke
monumentenlijst

1. Architectonische en stedenbouwkundige waarden

Als goed en gaaf voorbeeld van architectuur uit het eerste kwart van de
20ste eeuw heeft het pand architectuurhistorische waarde. Als ййn van
de weinige voorbeelden in de Vughterstraat uit deze periode heeft het
gebouw een zekere zeldzaamheidswaarde. Temidden van een gevelwand met
voornamelijk 19de-eeuwse lijstgevels is het pand zeer beeldbepalend.

2. Bouwhistorische en kunsthistorische waarde

De gevel is met zorg vormgegeven en bevat nog vele authentieke details
uit de bouwtijd, zoals siermetselwerk en siersmeedwerk. Mogelijk is dit
ook in het interieur het geval.  Het pand heeft dan ook een belangrijke
kunsthistorische waarde.

3. Cultuurhistorische waarden

Als goed bewaard gebleven vroeg 20ste-eeuws pakhuis met bovenwoning
heeft het pand een hoge cultuurhistorische waarde.

Het object Vughterstraat 253-255, bestaande uit een goed bewaard
gebleven vroeg 20ste-eeuws pakhuis met bovenwoning, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterstraat 253-255                         
       ’s-Hertogenbosch, GMSP II

  PAGE  1 

