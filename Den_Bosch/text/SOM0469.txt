’s-Hertogenbosch

Orthenstraat 310-312

Kadastraal	: ’s Hertogenbosch, G-5465

Monumentnr.     : SOM0469

Huidige functie	: woonhuis	Bouwjaar	: voorgevel ca. 1910, oudere 

                             kern 

Architect	: K.C. Suyling (voorgevel)

Oorspr.functie	: woon-werkhuis

 

Verbouwingen	: 1910, 1968, 2003

Archief		: Gemeente ’s-Hertogenbosch, afdeling BAM

Datum document:13-02-2008



                                                                      
globale aanduiding van het perceel

Context

(Bouw)historie:

Het pand Orthenstraat 310-312 is het resultaat van een verbouwing rond
1910 van een ouder pand ter plaatse. Mogelijk zijn bij deze verbouwing
intern onderdelen van de oudere voorganger bewaard gebleven, zoals
muurwerk en balklagen. Over de recente bouwhistorie is weinig
documentatie voorhanden. Bekend is dat de oorspronkelijke pui in 1968 is
vervangen door een nieuwe pui. Deze is recent weer verwijderd. De
indeling van de nieuw geplaatste pui herinnert aan de oorspronkelijke
pui uit ca. 1910. Het pand is tegenwoordig geheel bewoond. 

Ligging:

Het pand ligt aan de westelijke zijde van de Orthenstraat, op een
langgerekt en rechthoekig perceel. Dit perceel liep oorspronkelijk
waarschijnlijk door tot aan de achterliggende Smalle Haven. In 1823 was
dit perceel reeds opgesplitst.

Het gedeelte van de Orthenstraat tussen het Bokhovenstraatje en de Jan
Heinsstraat heette vууr 1909 nog Ortheneind. De straat is ййn van de
drie hoofdstraten van ’s-Hertogenbosch en kan tot het middeleeuwse
stratenstelsel gerekend worden. De meeste panden aan deze straat, zowel
oostelijk als westelijk, liggen op een perceel dat oorspronkelijk van
straat tot stroom liep.

Beschrijving

Algemeen (hoofdvorm, kap):

Het pand omvat een begane grond, twee verdiepingen en een zolder onder
een plat dak met een klein dwarskapje aan de straatzijde. Dit dakje is
gedekt met rode Muldenpannen en heeft rechts een piron. Achter het pand
ligt een lagere aanbouw onder een plat dak en een klein plaatsje sluit
het perceel af.

Voorgevel:

De markante voorgevel dateert van rond 1910 en is ontworpen door Bossche
architect K.C. Suyling. De pui (die uit 1968 dateerde) op de begane
grond is recent vernieuwd. Hierbij is de oorspronkelijke indeling min of
meer weer teruggebracht, met centraal een (etalage)venster boven een
borstwering en aan weerszijden een ingang. De gietijzeren omkadering met
rozetten van de originele pui uit ca. 1910 was nog aanwezig en is nu
weer in het zicht gelaten. Op de verdiepingen is de gevel uitgevoerd in
schoon metselwerk (rode verblendsteen, kruisverband) dat verlevendigd
wordt met banden witte verblendsteen. Op de eerste verdieping heeft de
gevel ййn groot venster met drie gekoppelde ramen en bovenlichten.
Onder dit venster zit een hardstenen lekdorpel. Het gevelvlak boven het
venster bevat een houten, wit geschilderde, betimmering. Direct
hierboven, op de tweede verdieping zit wederom een venster met drie
gekoppelde ramen. De buitenste ramen hebben een halfronde bovenzijde en
een roedenverdeling in de bovenste zijde van het raam. Centraal zit een
H-schuifraam. De bovenzijde van dit gekoppelde venster valt binnen een
brede strook houten, wit geschilderde, betimmering met kraaldelen die de
aanzet van de gevelafsluiting vormt. In deze betimmering zijn vier
ranke, geprofileerde houten consoles opgenomen die de breed uitstekende
houten kroonlijst dragen. Links van de gevel loopt een zinken regenpijp.
Deze heeft ter hoogte van de tweede verdieping een fraaie zinken
vergaarbak.

Zijgevels:

Het pand wordt aan beide zijden begrensd door bebouwing.

Achtergevel:

De achtergevel is niet zichtbaar vanuit de openbare ruimte.

Ruimtelijke indeling:

Over de ruimtelijke indeling van het pand is geen documentatie
voorhanden.

Constructies:

Over de constructies van het pand is geen documentatie voorhanden.

Interieurelementen:

Over de interieurelementen is geen documentatie voorhanden.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Orthenstraat 310-312 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het pand ligt buiten de eerste stadsmuur, op een
perceel dat oorspronkelijk doorliep tot aan de achterliggende Smalle
Haven. De gevelwand van de Smalle Haven vormt vrijwel in zijn geheel een
fraai historisch ensemble. De markant vormgegeven voorgevel van het
onderhavige pand uit het begin van de 20ste eeuw speelt een zeer
beeldbepalende rol binnen dit ensemble. Het pand heeft dan ook
aanzienlijke architectonische waarde.

2. Bouw- en/of kunsthistorische waarden

Achter de markante vroeg 20ste-eeuwse voorgevel gaat mogelijk nog een
oudere kern schuil. Intern zijn er misschien onderdelen van deze kern
bewaard gebleven, zoals muurwerk en andere constructieve elementen. Het
gebouw is dan ook van bouwhistorisch belang.

3. Cultuurhistorische waarden

Het gebouw heeft cultuurhistorische waarde als zijnde een in uiterlijke
verschijningsvorm gaaf en nog goed als zodanig herkenbaar vroeg
20ste-eeuw winkel-woonhuis met een oudere kern. 

Het object Orthenstraat 310-312, bestaande uit een pand met een fraaie
vroeg 20ste-eeuwse voorgevel en oudere kern, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Orthenstraat 310-312                          
       ’s-Hertogenbosch, GMSP II

  PAGE  1 

