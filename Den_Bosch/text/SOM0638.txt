’s-Hertogenbosch

Minderbroedersstraat 14

Kadastraal	: ’s Hertogenbosch, G-0739

Monumentnr.     : SOM0638

Huidige functie	: casino met woon- of kantoorruimte	Bouwjaar	: oude kern
(zijmuren, eerste verdiepignsbalklaag), voorgevel ca.1875

Architect	: 

Oorspr.functie	: woon-werkhuis

 

Verbouwingen	: 1935, 1955, 1995, 2002

Archief		: Gemeente ’s-Hertogenbosch, afdeling BAM

Datum document: 01-10-2007



        globale aanduiding van het perceel

Context

(Bouw)historie:

Het pand Minderbroedersstraat 14-16 is een huis waarin op de begane
grond een casino is gevestigd, dat doorloopt in de twee buurpanden ter
linkerzijde, met op de verdiepingen woon- of kantoorruimte. 

De achtergevel is waarschijnlijk in de 19de eeuw naar voren verplaatst
waardoor er achter het pand een kleine plaats ontstond. In de 20ste eeuw
is deze bebouwd met een tweelaags volume.

Rond 1875 werd de voorgevel vernieuwd in de vorm van een gepleisterde
lijstgevel. Waarschijnlijk is het pand toen ook met een bouwlaag
verhoogd en is een nieuwe kap gebouwd. In de late 19de eeuw is een
winkelpui geplaatst, die is gewijzigd in 1955 en 2002. In 1935 werd de
winkel naar achter uitgebreid ten koste van een magazijn en keuken. Ook
op de verdiepingen werd de indeling licht gewijzigd waarbij onder andere
de trap is verplaatst. In 1995 zijn op de begane grond twee doorgangen
gemaakt naar het linker buurpand en is een aparte opgang naar de
verdiepingen gerealiseerd. 

Ligging:

Het gebouw is gelegen aan de zuidzijde van de Minderbroedersstraat in
een gesloten gevelwand. De Minderbroedersstraat is gelegen in de oude
13de-eeuwse kern van de stad. 

De straat is genoemd naar het klooster van de Minderbroeders
(Franciscanen) dat aan de noordzijde ervan was gelegen. De straat vormde
de toegang tot dit klooster en was in de middeleeuwen afgesloten met een
poort. Van oorsprong werd de straat echter 'Dravelgas' en later
'Spoorstraetken' genoemd. Oorspronkelijk liep het straatje dood tegen de
eerste stadsmuur nabij de huidige Snellestraat. Omstreeks 1365 werd het
doorgetrokken tot voorbij de stadsmuur en over de Binnendieze.
Waarschijnlijk zijn pas hierna de percelen aan de zuidzijde van de
straat opgedeeld. Deze percelen, waaronder ook die van het onderhavige
pand, vormden van oorsprong vermoedelijk onderdeel van een veel groter
perceel dat was georiлnteerd op de Schapenmarkt. In de 13de-14de eeuw
reikte het helemaal tot aan de eerste stadsmuur en omvatte het in de
breedte Schapenmarkt nrs.1 tot 5. In de volgende eeuwen is het grote
perceel opgesplitst in kleinere kavels, die voor een groot deel dus op
de Minderbroedersstraat zijn georiлnteerd.

Na de confiscatie van het klooster is de grond aan de noordzijde van de
Minderbroedersstraat uitgegeven aan particulieren, waarbij de straat
tevens werd verbreed.

Het perceel van Minderbroedersstraat 14-16 grenst aan de achterzijde aan
het grote pand Schapenmarkt 13. 

Beschrijving

Algemeen (hoofdvorm, kap):

Het pand heeft een langwerpig rechthoekige plattegrond, met in de
rechter zijgevel op eenderde van de diepte een kleine sprong naar
buiten. Het huis bevat een hoge begane grond, twee verdiepingen en een
zolder zonder borstwering. Het dak is een zadeldak haaks op de straat,
met voor- en achterschild en gedekt met gesmoorde en rode oud-Hollandse
pannen. 

Achter de huidige achtergevel staat een tweelaags aanbouw met plat dak.

Voorgevel:

De voorgevel is een gepleisterde lijstgevel met twee vensterassen,
daterend van rond 1875. Op de begane grond bevindt zich een recente
winkelpui met een puilijst uit de late 19de eeuw. Deze pui bevat links
twee grote vensters en rechts een ingang die toegang geeft tot de
verdiepingen. De houten puilijst heeft een classicistische indeling in
architraaf, fries en kroonlijst. Het fries wordt door fraai gesneden
consoles ingedeeld in drie vlakken die zijn voorzien van panelen met
geprofileerde omlijstingen en ingezwenkte hoeken.

Boven de pui is de gevel gestuct met horizontale schijnvoegen. Direct
boven de puilijst bevinden zich twee licht getoogde vensters met
geprofileerde gestucte omlijstingen en kuiven met krulwerk. De kozijnen
hebben een kwarthol profiel en bevatten T-schuiframen. Op de tweede
verdieping bevindt zich een geprofileerde cordonlijst met direct
daarboven twee vensters die identiek zijn aan die op de eerste
verdieping. Boven het rechter venster steekt een houten hijsbalk met
dakvormige afdekking uit de gevel. De gevel wordt afgesloten door een
classicistisch hoofdgestel met een gepleisterde architraaf en fries en
een houten kroonlijst. Het fries wordt door drie fijn gedetailleerde
gesneden houten voluutconsoles verdeeld in twee delen die zijn voorzien
van panelen met geprofileerde omlijstingen en ingezwenkte hoeken. 

Zijgevels:

Het pand wordt aan beide zijden begrensd door bebouwing.

 

Achtergevel:

De achtergevel is vanuit de openbare ruimte niet zichtbaar. Op
interieurfoto’s in het archief van de afdeling BAM uit 1995 is te zien
dat op de begane grond een grote opening in de oorspronkelijke
achtergevel is, dat op de eerste verdieping links en rechts doorgangen
zijn en dat op de tweede verdieping een venster is. 

Ruimtelijke indeling:

Volgens een bouwtekening uit 1995 bestaat de begane uit een grote ruimte
met twee doorgangen naar het pand ter linkerzijde en rechts een
afgescheiden opgang naar de verdieping (recent). Het trappenhuis ligt
halverwege de diepte van het pand tegen de rechter zijmuur. De
verdieping is een grote ruimte met links achterin een klein kamertje. De
tweede verdieping en de zolder bevatten ongedeelde ruimtes. 

Constructies:

Volgens een documentatierapport van de afdeling BAM uit 1997 bevat het
pand de volgende constructies. De eerste verdiepingsbalklaag bestond van
oorsprong  uit vier vakken met moer- en kinderbinten. De eerste twee
moerbalken zijn nog aanwezig. 

Ter plaatse van de derde moerbalk staat thans de achtergevel, die in de
19de eeuw naar voren werd verplaatst. In het derde balkvak is een
onderslagbalk aangebracht. De vloerdelen zijn grotendeels vernieuwd. De
voorste moerbalk is gezien de bouwsporen jonger dan de linker zijmuur en
ligt in de rechter zijmuur op een houten klos. De tweede verdiepings- en
zolderbalklaag zijn enkelvoudig.

De zijmuren zijn gemeenschappelijk met de buurpanden. Tegen de linker
zijmuur loopt een later rookkanaal. In de rechter zijmuur is op de
eerste verdieping een strijkbalkanker van het rechter buurpand
aangetroffen. Ter plaatse van de tweede verdiepingsbalklaag zijn in de
muur sporen herkenbaar van een 19de-eeuwse verhoging van het pand. In de
linker zijmuur is op de eerste verdieping een lagere ophoging te zien.
Waarschijnlijk is het onderhavige pand tegen een ouder buurpand ter
linkerzijde aangebouwd.

De achtergevel is in de 19de  eeuw naar voren verplaatst waardoor er
achter het pand een kleine plaats ontstond, die thans weer is bebouwd.
Ййn van de oude kinderbinten loopt nog door in de achteraanbouw. 

De huidige kap is een 20ste-eeuwse gordingenkap.

Interieurelementen:

Over de interieurelementen is geen documentatie voorhanden.

Erf, bijgebouwen, diversen:

Het perceel is geheel bebouwd.  Motivering voor plaatsing op de
gemeentelijke monumentenlijst

1. Architectonische en stedenbouwkundige waarden

Het pand Minderbroedersstraat 14-16 heeft stedenbouwkundige waarde
vanwege de samenhang met de historische gebouwde omgeving en de
historische perceelsstructuur. De zuidelijke gevelwand van de
Minderbroedersstraat vormt een fraai historisch ensemble. Daarnaast
heeft het pand aanmerkelijke architectonische waarde omdat het met zijn
bouwmassa en gepleisterde lijstgevel van rond 1875 duidelijk herkenbaar
is historisch huis.

2. Bouw- en/of kunsthistorische waarden

Het pand heeft bouwhistorische waarde omdat het nog duidelijk herkenbaar
is als historisch huis met een oude kern (zijmuren en eerste
verdiepingsbalklaag) zolderbalklaag rechts). In later eeuwen zijn in
verschillende fasen veranderingen doorgevoerd. Vooral de voorgevel en de
ophoging met een verdieping rond 1875 getuigen hier nog duidelijk van,
evenals de lijst van de laat-19de-eeuwse winkelpui.

3. Cultuurhistorische waarden

Het gebouw heeft cultuurhistorische waarde als zijnde een oud
woon-werkhuis, dat rond 1875 naar een typisch eigentijdse vorm is
verbouwd.

Het object Minderbroedersstraat 14-16, bestaande uit een huis met een
oude kern en een lijstgevel van rond 1875, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Minderbroedersstraat 14-16	’s-Hertogenbosch,
GMSP II

  PAGE  1 

