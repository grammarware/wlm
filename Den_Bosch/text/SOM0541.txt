’s-Hertogenbosch (Engelen)

De Vlacie 16a 

Kadastraal	: ’s-Hertogenbosch, R-625

Monumentnr.	: SOM0541

Huidige functie	: transformatorhuisje	Bouwjaar	: circa 1950

Architect	: wrsl. bouwbureau PNEM

Oorspr.functie	: transformatorhuisje

 

Verbouwingen	: 

Archief		: 

Datum document: 05-10-2009



globale aanduiding van het perceelContext

(Bouw)historie:

Het betreft hier een uit omstreeks 1950 daterend transformatorhuisje
(trafo) aan de rand van de oude kern van Engelen, een voormalig dorp dat
nu een stadswijk vormt van ‘s-Hertogenbosch. 

Engelen heeft een middeleeuwse oorsprong, al in 815 werd melding gemaakt
van het betreffende dorp Ang Crisa. Het langs de Dieze en het
Diezekanaal gelegen plaatsje maakte lange tijd deel uit van de gemeente
Vlijmen en Engelen, maar werd in 1922 samengevoegd met Bokhoven. In 1971
kwam het dorp binnen de Bossche gemeentegrenzen te liggen. Inmiddels is
de verstedelijking er sterk opgerukt, met onder meer de in
architectonisch en stedenbouwkundig opzicht befaamde Kastelenbuurt
Haverleij als ййn van de nieuwe uitbreidingswijken.        

Het onderhavige object is nog immer een markant voorbeeld van de
ontelbaar vele transformatorhuisjes die in de loop van de tijd waar dan
ook zijn gebouwd. De huisjes – ook wel hoogspannings- en tegenwoordig
middenspanningsruimtes genoemd – staan ten dienste van de
electriciteitsvoorziening. Simpel gezegd vormen ze de laatste schakel
tussen een electriciteitscentrale en het stopcontact. Om de in de
centrales opgewekte electriciteit geschikt te maken voor bedrijven en
particulieren, wordt de stroom in de trafohuisjes van hoogspanning naar
laagspanning getransformeerd (220 volt voor particuliere huishoudens,
380 volt voor bedrijven en installaties). 

Qua vormgeving weerspiegelen dergelijke huisjes de verschillende
stijlperiodes zoals die ruwweg vanaf de eerste decennia van de 20ste
eeuw kunnen worden gevolgd. In de jaren 1920 is vooral de invloed van de
Amsterdamse en Nieuwe Haagse School te zien, terwijl de huisjes in de
jaren dertig veelal in een zakelijke stijl zijn uitgevoerd. In de eerste
decennia na de oorlog is dan vooral de vormentaal van de Delftse School
te onderscheiden. Het ontwerp werd meestal geleverd door de
ontwerpbureaus van de verschillende energiemaatschappijen alhoewel er
ook particuliere architectenbureaus werden ingehuurd. 

Het ligt voor de hand dat het uit omstreeks 1950 daterende trafohuisje
aan de Vlacie in het kader van de verdere groei van Engelen is gebouwd.
In de directe omgeving bevinden zich enkele reeksen eengezinswoningen
die uit deze periode dateren en waarvoor het huisje de
electriciteitsvoorziening zal regelen.    Het was de Provinciale
Noordbrabantse Energie Maatschappij ofwel de PNEM die het huisje liet
bouwen. Dit energiebedrijf heeft bestaan van 1914 tot 1997.  

Door zijn vormgeving is het trafohuisje een voorbeeld van de Delftse
School. Deze traditionalistische richting in de Nederlandse bouwkunst
vindt zijn oorsprong tijdens het interbellum en speelde ook na de oorlog
een toonaangevende rol. 

Karakteristiek voor het gebouwtje is dan vooral de klassieke opzet als
een ‘simpel’ Hollands huis met gemetselde gevels en een met pannen
gedekt zadeldak. Door de keuze voor handvormsteen kreeg het object een
ambachtelijke uitstraling. Verder vallen de aan de kopzijden toegepaste
blinde oculi met siermetselwerk op en is het gebouwtje aan de
lengtezijden verlevendigd met gemetselde sierlijsten waarin zogeheten
stroomlagen zijn te onderscheiden.   

   

Ligging:

Het trafohuisje bevindt zich aan de noordoostzijde van het T-vormige
kruispunt in het tracй van De Vlacie, direct ten zuiden van het pand op
nr. 17. De Vlacie mondt vanuit de oude kern van Engelen uit in de
aanpalende uitbreidingswijken en vormt de omkadering van een grote
vijver met park en kinderboerderij. Langs de westzijde van de vijver
ligt de Schoolstraat en aan de noordzijde de Dorpstraat. Het trafohuisje
is schuin op genoemd kruispunt gericht en bevindt zich op een berm die
licht omhoog loopt in de richting van de ten noorden van het gebouwtje
gelegen woonhuizen.  

Beschrijving

Algemeen (hoofdvorm, kap):

Het object heeft een rechthoekige plattegrond en telt ййn bouwlaag
onder een kap in de vorm van een zadeldak dat is gedekt met gesmoorde
verbeterde Hollandse pannen. De gevels zijn gemetseld in roodbruine
handvormsteen in Vlaams verband en met platvolle voegen. Ze hebben een
trasraam in bruine baksteen en met een rollaag.   

  

Voorgevel:

De op het kruispunt gerichte voorgevel (zuidwestzijde) vormt een
lengtegevel en is met uitzondering van een kleine gevelopening met
lekdorpel en rooster blind. Langs de bovenzijde bevindt zich een
gemetselde en deels uit een stroomlaag bestaande sierlijst die tussen
dito schouders ligt ingeklemd.  

Zijgevels:

Zowel aan de noordwestelijke als de zuidoostelijke kopzijde heeft het
gebouw in de geveltop een blinde oculus met siermetselwerk. In de
noordwestelijke (linker) zijgevel bevindt zich rechtsonder een in het
trasraam opgenomen klein venster onder een strek.  

  

Achtergevel:

In de achtergevel (noordoostzijde) bevinden zich twee ingangen met een
stalen deur en een strek. Langs de bovenzijde van de gevel een sierlijst
en schouders als bovengenoemd.   

Ruimtelijke indeling:

Er is geen nadere documentatie voorhanden.  

 

Interieurelementen

Idem. 

Erf, bijgebouwen, diversen:

N.v.t. 

Literatuur/bronnen:

Crols, R. & Hermans, T., Trafohuisjes, Utrecht 1995 (Gelderse
Monumentenreeks; 2)

Geerts, B., Engelen en Bokhoven in grootmoeders tijd, 1993

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Vredenberg, J., ‘Trotse Kastelen en Lichtende Hallen’. Architectuur
van electriciteitsbedrijven in Nederland tot 1960, Nijmegen/ Utrecht
2003 (Nijmeegse Kunsthistorische Studies, deel XI)

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het object De Vlacie 16a te Engelen heeft stedenbouwkundige waarde
vanwege de samenhang met de historische gebouwde omgeving. Op het
T-vormige kruispunt in het tracй van De Vlacie neemt dit schuin op de
straat gerichte trafohuisje een markante en sterk in het oog vallende
positie in waardoor het object belangrijke beeldwaarde vertegenwoordigt.
Tezamen met de tegenoverliggende grote vijver met park en
kinderboerderij vertegenwoordigt het trafohuisje ensemblewaarde.   

2. Bouw- en/of kunsthistorische waarden

Het object is een goed en gaaf bewaard gebleven voorbeeld van een
kleinschalig nutsgebouwtje uit de periode kort na de Tweede
Wereldoorlog. Karakteristiek voor dit in Delftse Schoolstijl vormgegeven
trafohuisje is het zorgvuldig uitgewerkte ontwerp met de nadruk op een
ambachtelijke en klassiek-Hollandse vormgeving.  

3. Cultuurhistorische waarden

Het gebouwtje heeft cultuurhistorische waarde als een markant voorbeeld
van kleinschalige nutsarchitectuur uit het midden van de 20ste eeuw. Als
een historisch trafohuisje verwijst het object naar de
energievoorziening zoals die in het betreffende gebied door de PNEM werd
verzorgd. Door zijn opzet en vormgeving weerspiegelt het object de
contemporaine ideeлn omtrent de uitvoering van een transformatorhuisje.
 

Het object De Vlacie 16a, bestaande uit een trafohuisje uit circa 1950,
is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving De Vlacie 16a (trafo te Engelen)              
  ’s-Hertogenbosch, GMSP II

  PAGE  1 

