’s-Hertogenbosch

Wagnerlaan 7

Kadastraal	: ’s-Hertogenbosch, N-0656

Monumentnr.	: SOM0725

Huidige functie	: wonen	Bouwjaar	: 1960-1961

Architect	: Van der Laan/Hansen/Van Hal

Oorspr.functie	: wonen

 

Verbouwingen	: 2002

Archief		: Gemeente ’s-Hertogenbosch, afdeling BAM

Datum document: 13-10-2009



globale aanduiding van het perceelContext

(Bouw)historie:

Het pand is gesitueerd in het omvangrijke Plan Zuid. Deze in de eerste
helft van de jaren vijftig in de voormalige schootsvelden van de stad
gerealiseerde uitbreidingswijk voor de gegoede middenklasse (Zuid I) is
aangelegd naar een ontwerp van het bureau Kuiper, Gouwetor, De Ranitz en
Bleeker, in samenwerking met de dienst Gemeentewerken. Langs de als een
hoofdverbinding in de wijk fungerende Pettelaarseweg is geheel
overeenkomstig de naoorlogse stedenbouwkundige 

uitgangspunten hoogbouw gerealiseerd met daarachter intieme buurtjes die
juist door laagbouw worden gekenmerkt. Waar de Pettelaarseweg een knik
maakt bevindt zich het Sweelinckplein met het hier gesitueerde Sint
Janslyceum als een belangrijk stedenbouwkundig accent. De Zuiderparkweg
sluit haaks aan op de Pettelaarseweg en leidt langs het uit 1958
daterende Zuiderpark naar het noordelijke deel van de wijk. Alleen al
uit de ruime opzet van het park blijkt de aandacht voor licht, lucht en
ruimte. In de eerste decennia na de Tweede Wereldoorlog werd dan ook een
belangrijke plaats toegekend aan de groencomponent. 

Het onderhavige object bevindt zich nagenoeg direct aan de overzijde van
het Zuiderpark. De uit 1960-1961 daterende villa is ontworpen door het
architectenbureau van Nico van der Laan (1908-1986), W.A.J. Hansen
(1905-1989) en H. van Hal (1920) uit Rosmalen. Opdrachtgever was ene
F.J.P.M. Teeuwen. 

Net als het merendeel van de overige bebouwing in de wijk is de villa
uitgevoerd in de stijl van de Bossche School, waarvan het bureau Van der
Laan een belangrijk boegbeeld was. De Bossche School vindt zijn
oorsprong in 1946 toen de benedictijner monnik Dom Hans van der Laan met
zijn hier reeds genoemde broer Nico in Den Bosch startte met de cursus
‘kerkelijke architectuur’. De lessen leidden tot vernieuwende
inzichten over kerkenbouw, waarbij men zich onder meer liet inspireren
door de ‘elementaire’ vormentaal van de vroegchristelijke en
romaanse basilieken. 

Van der Laan’s uitgangspunten hadden evenwel ook gevolgen voor de
profane bouwkunst. Juist de ruimtelijke samenhang, gebaseerd op het
verhoudingsgetal waarin eenieder grootte ervaart, vormde voor de Bossche
School-architecten de leidraad bij het ontwerpen van nieuwe kerken,
scholen, woningen en andere bouwtypes. Op deze manier beoogde men een
voor de gebruiker zo evenwichtig mogelijke architectuur te realiseren. 

Van der Laan, Hansen en Van Hal ontwierpen op Zuid onder meer de
flatgebouwen langs de noordzijde van de Pettelaarseweg (1954-1955), het
Sint Janslyceum aan het Sweelinckplein (1960-1961), de Lucaskerk c.a.
aan de Zuiderparkweg 301-303 (1962/1972) en de eveneens niet ver van het
onderhavige pand gelegen villa aan de  Zuiderparkweg 105 (1969). 

In tegenstelling tot deze gebouwen wordt de hier bedoelde villa niet
gekenmerkt door de voor de ‘Bosschenaren’ vaak zo karakteristieke
platte daken maar zijn er juist lessenaars- en zadeldaken toegepast.
Mede door het ‘genuanceerde’ metselwerk heeft de woning hierdoor een
vrij rustiek en ambachtelijk karakter dat eerder aansluit bij de Delftse
School maar ook bij andere ‘Bossche’ voorbeelden voorkomt.
Karakteristiek is verder de vrij ingetogen opzet, met de nadruk op
evenwichtige maten en verhoudingen. Door het smalle profiel van de ramen
wordt de primaire betekenis van een venster als ‘opening in de
gevel’ benadrukt. Verder heeft het pand door de rangschikking van de
verschillende bouwdelen en de terugwijkende ligging op een eigen terrein
met tuin een welhaast kloosterachtige uitstraling.  

In 2001-2002 voerde het bureau Van der Laan een verbouwing uit. De
hoofdingang is toen verlegd vanaf de oostgevel naar de noordelijke
gevel, waar een nieuwe portiekuitbouw kwam. Verder is een reeds
bestaande aan de zuidkant liggende uitbouw uitgebreid.      

Ligging:

Het pand is vrijstaand gelegen aan de zuidzijde van de Wagnerlaan, bij
de aansluiting op de Cesar Francklaan. De Wagnerlaan vormt een
parallelweg langs een plantsoen ten zuiden van de Zuiderparkweg en het
Zuiderpark. Hier bevindt het object zich in een bocht van de straat,
waardoor het pand van meer kanten in het oog valt.   

         

Beschrijving

Algemeen (hoofdvorm, kap):

De woning heeft een samengestelde plattegrond en is in hoofdzaak
tweelaags, met een onder een zadeldak gevatte zolderverdieping. Langs de
oostzijde sluit langs de volle breedte van het pand een ййnlaags
bouwdeel met een lessenaarsdak aan, dat  aan de noordkant van de
bouwmassa uitspringt. Alle dakschilden zijn gedekt met gesmoorde opnieuw
verbeterde Hollandse pannen. Op de nok bevindt zich een gemetselde
schoorsteen. Het metselwerk van de gevels heeft een genuanceerde
kleurstelling en bestaat uit rood/gele baksteen in wild verband met
grove voegen. Langs de bovenzijde van de kopgevels zijn er rollagen. De
diverse vensters werden voorzien van een strek, met een licht gebogen
onderkant. Er zijn stalen ramen en gemetselde lekdorpels. Alle ramen
zijn enkelruits (= zonder roedenverdeling).     

         

Voorgevel:

Deze op het oosten gerichte gevel wordt langs de eerste bouwlaag bepaald
door voornoemd bouwdeel met lessenaarsdak. In de linker helft bevinden
zich hier drie vensters, uiterst rechts is er ййn. De vensters zijn
voorzien van een dubbel draairaam. Boven het lessenaarsdak bevat de
hoofdmassa vier direct op dit dak aansluitende lage vensters met een
enkelruits raam. Hiervan bevatten de twee rechter vensters glas-in-lood
met daarin een wapenschild.      

Zijgevels:

Aan de rechterzijde (noordgevel) springt het zojuist beschreven
ййnlaags bouwdeel naar voren. Dit bouwdeel bevat hier een venster met
een dubbel draairaam. Rechts een kleine gevelsleuf met een valraampje.
In de oksel van de uitbouw is een ingangsportiek gesitueerd, met een
lessenaarsdak met dekking als genoemd. Gemetselde hoekpijlers met
betonnen dekblokken ondersteunen het lessenaarsdak. Rechts en aan de
bovenzijde van de portiek is een venster gelegen, waarvan het op de
verdieping gelegen exemplaar is gevuld met een dubbel draairaam tussen
smalle nevenlichten. Geheel bovenin een klein zoldervenster met twee
draairamen. 

 

Langs de op het zuiden gerichte linker zijgevel sluit op de eerste
bouwlaag een langs de volle gevelbreedte gelegen uitbouw aan, met langs
de bovenzijde een balkon met een deels gemetselde balustrade. Het balkon
is toegankelijk via twee ingangen met een dubbele deur. 

     

Achtergevel:

De op het westen gerichte achtergevel bevat op de verdieping drie
vensters met een dubbel raam tussen nevenlichten.    

Ruimtelijke indeling:

Blijkens de bouwtekeningen heeft de woning een vrij ruime hal waaromheen
zich de diverse woon- en leefruimtes bevinden. Op de verdieping is er
een op de vide van de hal aansluitende verbindingsgang met langsliggende
slaapkamers.   

Constructies:

Er is geen nadere documentatie voorhanden. Behalve in baksteen zal er
ook in beton zijn gewerkt en met houten kapconstructies.      

Interieurelementen:

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen: 

Aan de zuidoostzijde van de woning bevindt zich een bijbehorende en
vergelijkbaar vormgegeven garage. Deze bestaat uit ййn bouwlaag met
een tentdak met dekking als genoemd. Bakstenen posten met betonnen
dekblokken en houten draaideuren markeren de toegangen aan de oost- en
noordzijde van het terrein.   

  

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Vaart, J.M.M. van der (e.a.), Inventarisatie Zuid, ’s-Hertogenbosch
2008, p. 305-306

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

De villa aan de Wagnerlaan 7 heeft stedenbouwkundige waarde vanwege de
samenhang met de historische gebouwde omgeving. Het bouwwerk maakt deel
uit van de gevarieerde bebouwing van de in de jaren 1950 en 1960
aangelegde wijk Zuid. Hier heeft het object door zijn markante opzet met
een deels verspringende bouwmassa, zorgvuldig gemetselde gevels in een
genuanceerde kleurstelling en een evenwichtig spel van maten en
verhoudingen, een hoge beeldwaarde. Door de vrijstaande ligging in een
bijbehorende tuin en met een vergelijkbaar vormgegeven garage maakt het
object deel uit van een waardevol ensemble dat door de situering langs
een bocht in het tracй van de Wagnerlaan een belangrijke
stedenbouwkundige positie inneemt. Vanuit verschillende standpunten is 
het object een opmerkelijke blikvanger. 

2. Bouw- en/of kunsthistorische waarden

Het in 1960-1961 gebouwde object heeft architectuurhistorische waarde
als een goed en in zijn historische verschijningsvorm overwegend gaaf
bewaard gebleven voorbeeld van naoorlogse villabouw. Het in Bossche
Schoolstijl vormgegeven pand geeft een heldere indruk van het
omvangrijke oeuvre van de bekende architecten Nico van der Laan, W.A.J.
Hansen en H. van Hal die in Den Bosch (en daarbuiten) een belangrijke
rol hebben gespeeld. In de wijk Zuid bevinden zich nog enige door hen
gerealiseerde objecten, welke in hun oeuvre een sleutelpositie innemen.
Tezamen met deze voorbeelden (Sint Janslyceum, hoogbouwcomplex
Pettelaarseweg, Sint Lucaskerk) is de als een ensemble met bijbehorende
garage en toegangsposten uitgevoerde villa van wezenlijk belang voor een
evenwichtig beeld van de rol die deze architecten in Den Bosch-Zuid
hebben gespeeld.         

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van voor de middenklasse bestemde woningbouw uit het derde kwart van de
20ste eeuw. In zijn opzet en vormgeving weerspiegelt de villa op een
goed herkenbare wijze de ideeлn over huisvesting van de gegoede
middenklasse in de periode omstreeks 1960. Als een onderdeel van de
historische bebouwing van de uitbreidingswijk Zuid verwijst de villa
naar het naoorlogse groeiproces van ’s-Hertogenbosch.

Het object Wagnerlaan 7, bestaande uit een vrijstaande villa uit
1960-1961, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Wagnerlaan 7                                  
           ’s-Hertogenbosch, GMSP II

  PAGE  4 

