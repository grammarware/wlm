’s-Hertogenbosch

Arezzostraat 21-23, Gregoriussingel 15-19, Jacob Obrechtstraat 18-24

Kadastraal	: ’s Hertogenbosch, N-103,

N-104, N-105, N-106, N-107, N-108, N-109, N-110, N-111

Monumentnr.	: SOM0411

Huidige functie	: complex herenhuizen	Bouwjaar	: 1954-1955

Architect	: Fr. Grips

Oorspr.functie	: complex herenhuizen

 

Verbouwingen	: 1987, 1999, 2001

Archief		: Gemeente ’s-Hertogenbosch, afdeling BAM

Datum document: 30-01-2009



globale aanduiding van de percelenContext

(Bouw)historie:

Het complex maakt deel uit van het omvangrijke Plan Zuid. Deze in de
eerste helft van de jaren vijftig op de voormalige schootsvelden van de
stad gerealiseerde uitbreidingswijk voor de gegoede middenklasse (Zuid
I) is aangelegd naar een ontwerp van het bureau Kuiper, Gouwetor, De
Ranitz en Bleeker, in samenwerking met de dienst Gemeentewerken. Langs
de als een hoofdverbinding in de wijk fungerende Pettelaarseweg is
geheel overeenkomstig de naoorlogse stedenbouwkundige uitgangspunten
hoogbouw gerealiseerd, zowel evenwijdig aan als haaks op deze weg. Pas
achter de flatgebouwen ervaart men het intieme karakter van de door
laagbouw en een rastervormig stratenplan bepaalde woonbuurtjes. De flats
aan de Pettelaarseweg vormen markante poortgebouwen voor deze buurtjes.
De vanuit de stad gezien aan het begin van de wijk gelegen
Gregoriussingel accentueert tezamen met de meer naar het zuiden
gesitueerde Hertog Hendriksingel de entree van Zuid. Ook hier staan
meerlaags appartementencomplexen die een poortgebouw vormen voor de
wijk, langs ruime percelen met veel groen welke de overgang vormen naar
het Bossche Broek. De ruime aandacht voor licht, lucht en ruimte zoals
die eertijds bestond blijkt bovendien uit het nabijgelegen Zuiderpark
uit 1958 en de groenpercelen langs het aan de noordkant van de wijk
gelegen riviertje de Dieze. 

Het onderhavige complex vormt een buurtje in de noordwesthoek van de
wijk, min of meer ‘verscholen’ achter de flatgebouwen aan de
westelijke entreezijde van Zuid. Het complex bestaat uit vier blokken
met gekoppelde herenhuizen, waarvan het blok aan de Gregoriussingel
schilderachtig tegenover de Dieze ligt.  

Het uit 1954-1955 daterende complex is ontworpen door architect Fr.
Grips en uitgevoerd in een mengstijl van Bossche en Delftse School. De
bebouwing in Zuid is in hoofdzaak karakteristiek voor de Bossche School
die nauw verwant is aan de ‘Delftse richting’. Het hier bedoelde
complex voegt zich dan ook op een harmonieuze wijze naar de nabijgelegen
bebouwing. Zowel in de Bossche als de Delftse School vormen de
traditionele vormentaal en klassieke bouwmotieven een belangrijke
inspiratiebron. 

Karakteristiek voor het markante uit witgeschilderde blokken bestaande
complex is onder meer de klassiek-Hollandse opzet met een bakstenen
bouwmassa en met keramische pannen gedekte zadeldaken. Langs de
bovenzijde van de gevels kwam een klassiek hoofdgestel en ook de diverse
rondbogen zijn ontleend aan de traditionele vormentaal. Opvallend is de
asymmetrische opzet van de verschillende blokken, met langslopende
terrassen en loggia’s die de relatie tussen de bouwmassa en de
omringende ruimte accentueren. De ingangen zijn zorgvuldig gearticuleerd
met een tufstenen kader dat een moderne vertaling vormt van de
gedecoreerde vensterassen in de 17de- en 18de-eeuwse Lodewijkstijlen.  

Binnen deze omkadering zijn kalkstenen reliлfs opgenomen (maker
onbekend), met ‘arcadische’ motieven zoals mannen en vrouwen bij
vrucht- en loofbomen tegen de achtergrond van hinden en paarden. De
toepassing van monumentale kunst weerspiegelt de ruime aandacht voor
kunst in de openbare ruimte zoals die in de eerste decennia na de Tweede
Wereldoorlog bestond. Door hun opgewekte thematiek onderstrepen de
reliлfs de optimistische tijdgeest uit de periode van de Wederopbouw. 

Alhoewel het complex in de loop van de tijd enige wijzigingen onderging
bleef dit in hoofdzaak beperkt tot geringe ingrepen zoals de vernieuwing
van enkele ramen. Het authentieke karakter is goed behouden gebleven. 

          

Ligging:

Het complex ligt aan de noordwestzijde van de wijk, tegenover de Dieze.
Eйn blok met twee herenhuizen staat aan de oostzijde van de langs de
westrand van de wijk gelegen Arezzostraat. Tweemaal twee herenhuizen
bevinden zich aan de westkant van de eveneens in noordzuidrichting
lopende Jacob Obrechtstraat. Het vierde blok – uit drie herenhuizen
bestaande – ligt evenwijdig aan het langs de noordzijde van de wijk
gelegen deel van de Gregoriussingel. Het complex spreidt zich in een
U-vorm uit rondom een binnenterrein met achtertuinen en garageboxen. Ook
aan de straatzijden zijn de woningen voorzien van bijbehorende tuinen.

     

Beschrijving

Algemeen (hoofdvorm, kap):

De vier blokken bestaan uit een tweelaags bouwmassa met een
zolderverdieping onder een zadeldak met gesmoorde verbeterde Hollandse
pannen. De houten goten vormen de koofvormige kroonlijst van het
gepleisterde hoofdgestel waarmee de gevels worden beлindigd. Op de
achterschilden bevinden zich houten dakkapellen. De witgeschilderde
gevels zijn in handvormsteen gemetseld, in wild verband en met vrij
grove voegen. Omdat de woningen vrij hoog liggen zijn er langs de gevels
gesitueerde bakstenen terrassen met dito toegangstrappen. De diverse
vensters en ingangen hebben houten kozijnen. In de oorspronkelijke opzet
bestaan de deuren uit hout (deurramen met vrij brede verticaalroeden) en
zijn de ramen in staal uitgevoerd. De van ruitvormige roeden voorziene
ramen boven de ingangspartijen bestaan uit hout. Lekdorpels bestaan uit
(witgeschilderde) baksteen en de ingangen hebben hardstenen onderdorpels
en dito neuten.  

   

Voorgevel:

De diverse blokken hebben een asymmetrische voorgevel. Van de uit twee
woningen bestaande blokken is de ene woning bereikbaar via een in een
tufstenen omkadering opgenomen ingangspartij en de andere via een loggia
met twee vanuit een tufstenen kolom met kapiteel ontspruitende rondbogen
(aan de Jacob Obrechtstraat 24 bevindt zich tussen de bogen een
keramisch tondo met een wapenschild). In de zijwand van de loggia’s
bevindt zich dan de ingang en in de achterwand een woonkamervenster. De
overige ingangspartijen hebben een vlakgehouden omkadering, met een in
het tufsteen gehouwen profiellijst en direct boven de ingang een
kalkstenen reliлf met een figuratieve voorstelling. Op de
bovenverdieping is de omkadering ingesnoerd en vormt deze de omlijsting
van een smal venster met een draairaam met ruitvormige roedenverdeling.
De loggia’s en ingangspartijen worden van elkaar gescheiden door een
aantal vensters in verschillend formaat. De tweede bouwlaag bevat
hierboven een reeks van vier kleine vensters. De tufstenen
ingangspartijen worden op de begane grond geflankeerd door een
rondboogvenster met roedenverdeling.

    

Van het uit drie woningen bestaande blok is de voorgevel vergelijkbaar
opgezet. Aan de ene zijde van de met tufsteen omkaderde ingangspartij
zijn er ditmaal evenwel vier rondboogvensters, doorgestoken tot aan het
vloerniveau. Op de verdieping zijn er boven deze vensters drie vensters
die in de oorspronkelijke opzet zijn voorzien van een dubbel draairaam
met horizontaalroeden.     

Zijgevels:

De kopgevels hebben op de begane grond een asymmetrisch geplaatst
venster en op de bovenverdieping twee vensters die in de oorspronkelijke
opzet zijn ingevuld met een dubbel draairaam met horizontaalroeden.
Gregoriussingel 15 heeft links in de kopgevel een in een tufstenen kader
opgenomen hoofdingang. De aan de Gregoriussingel en Arezzostraat gelegen
blokken, alsook de twee blokken aan de Jacob Obrechtstraat worden met
elkaar verbonden door een op de kopgevels aansluitend ййnlaags
tussenlid.  

Achtergevel:

Aan de achterkant sluit op de blokken een ййnlaags uitbouw met balkon
aan. De balkons worden afgeschermd door stalen hekwerken met eenvoudige
siermotieven. Er zijn vergelijkbare vensters als aan de voorkant, maar
zonder een rondboog.      

Interieurelementen

Over eventuele waardevolle interieurelementen is geen documentatie
voorhanden. Het interieur is mede beschermd voor zover het monumentale
waarden omvat.

Erf, bijgebouwen, diversen: 

Op het achter de woningen gelegen binnenterrein bevinden zich
bijbehorende garageboxen. De garages zijn opgenomen in een ййnlaags
bouwwerk met een plat dak en toegankelijk via een brede ingang. In de
oorspronkelijke opzet bevatten de ingangen een dubbele houten deur met
ijzeren gehengen. De (overwegend afgeplate) deurramen hebben brede
verticaalroeden.  

Literatuur/bronnen:

Grotens-Kos, M.B., Beeldhouwkunst in de open lucht in ’s-Hertogenbosch
(doctoraal scriptie Katholieke Universiteit Nijmegen 1988

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

Het uit vier herenhuizenblokken bestaande complex aan de Arezzostraat
21-23, Gregoriussingel 15-19, Jacob Obrechtstraat 18-24 heeft
stedenbouwkundige waarde vanwege de samenhang met de historische
gebouwde omgeving en de aanleg en opzet van de in de eerste helft van de
jaren 1950 gerealiseerde uitbreidingswijk Zuid. Hier vormt het complex
ййn van de door laagbouw gekenmerkte intieme buurtjes, achter de als
schermwanden gerealiseerde meerlaags bebouwing langs de entree en
hoofdas van de wijk. Het schilderachtig opgezette complex voegt zich op
een harmonieuze wijze naar zijn omgeving. De door pannendaken en
witgeschilderde gevels gekenmerkte blokken hebben door hun opmerkelijke
en markante loggia’s, rondboogvensters en ingangspartijen met
gevelreliлfs een hoge beeldwaarde binnen de door afwisselende bebouwing
en een ruime opzet met veel groen bepaalde wijk.  

2. Bouw- en/of kunsthistorische waarden

Het in 1954-1955 door architect Fr. Grips gebouwde complex heeft
architectuurhistorische waarde als een goed en in zijn uiterlijke
verschijningsvorm overwegend gaaf bewaard gebleven voorbeeld van
naoorlogse herenhuizenbouw. Karakteristiek voor het in een mengstijl van
Bossche en Delftse School vormgegeven ontwerp zijn onder meer de aan de
klassieke vormentaal en traditionele Hollandse huizenbouw ontleende
motieven, zoals rondbogen, zadeldaken en decoratief omkaderde
ingangspartijen. Het complex wordt gekenmerkt door een zorgvuldig en
afwisselend materiaalgebruik. Van een bijzonder karakter zijn de diverse
figuratieve gevelreliлfs. Ze hebben kunsthistorische waarde als een
goed voorbeeld van monumentale kunst uit het midden van de 20ste eeuw.  


3. Cultuurhistorische waarden

Het complex heeft cultuurhistorische waarde als een markant voorbeeld
van herenhuisarchitectuur uit de eerste decennia na de Tweede
Wereldoorlog. Het uit blokken van twee danwel drie herenhuizen bestaande
complex dat is gecombineerd met bijbehorende garageboxen geeft een goede
indruk van de wijze waarop de gegoede middenklasse in deze periode was
gehuisvest. Als een markant en wezenlijk onderdeel van de
stedenbouwkundige aanleg en opzet van de wijk Zuid geeft het complex een
goed beeld van de contemporaine ideeлn over stadsuitbreiding. Zuid
weerspiegelt het naoorlogse groeiproces van ’s-Hertogenbosch waarbij
op een evenwichtige wijze is aangesloten bij het groene karakter van het
Bossche Broek.   

Het object Arezzostraat 21-23, Gregoriussingel 15-19, Jacob
Obrechtstraat 18-24, bestaande uit vier blokken gekoppelde herenhuizen
en bijbehorende garageboxen uit 1954-1955, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving  Arezzostr. 21-23, Gregoriussgl. 15-19, Jacob
Obrechtstr. 18-24                                                       
                            ’s-Hertogenbosch, GMSP II

  PAGE  5 

