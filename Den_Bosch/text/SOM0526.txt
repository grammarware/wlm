’s-Hertogenbosch

Vughterstraat 95-101

Kadastraal	: ’s Hertogenbosch, G-6116, 		G-6115, G-6114 

Monumentnr.     : SOM0526

Huidige functie	: winkel-woningen	Bouwjaar	: 1931, oudere kernen

Architect	: K.C. Suyling (1931)

Oorspr.functie	: winkel-woningen

 

Verbouwingen	: 1931, 1977

Archief		: Gemeente ’s-Hertogenbosch, afdeling BAM

Datum document: 13-07-2007



globale aanduiding van het perceelContext

(Bouw)historie:

Achter de bakstenen gevel uit 1931, naar ontwerp van de Bossche
architect K.C. Suyling, gaan (in kern) vier oudere panden schuil. Het
geheel omvat van links naar rechts een pandje nr. 101 boven de
Binnendieze (voorheen Molenbrug), vroeger genaamd “Het henneke”,
daarnaast nr. 99 “de witte swaen”, oorspronkelijk een brouwerij, nr.
97 en nr. 95. Van deze panden zijn op kelderniveau nog elementen bewaard
gebleven.

 

Op de kadastrale minuut (ca. 1820) staat de eerder genoemde brouwerij
aangegeven op het achtererf dat aan zij- en achterkant wordt begrensd
door de Binnendieze. Dit erf van de brouwerij strekte zich tevens uit
achter het rechter buurpand nr. 97. Alle vier de panden bestaan sinds
1931 uit een winkel (nr. 99 een poort met doorgang) op de begane grond
en een woning op de verdiepingen. Oorlogsschade was in 1945 de
aanleiding om in nr. 95 wat wijzigingen en reparaties uit te voeren. De
loze ruimte tussen de rechter zijmuur van nr. 95 en de linker zijmuur
van het rechts aangrenzende pand werd gedeeltelijk bij nr. 95 getrokken.
Tevens werd het dak op het achterhuis vervangen door een plat dak. In
1977 zijn de woningen op de verdiepingen van nr. 97 en 99 verbouwd tot
appartementen. De winkelruimtes op de begane grond zijn nog steeds als
zodanig in gebruik.

Ligging:

De bebouwing, gelegen aan de noordwestzijde van de Vughterstraat is
gelegen binnen de van oorsprong middeleeuwse stadsstructuur welke in
aanleg zal dateren uit de 14e eeuw. De huidige verkavelingstructuur,
bestaande uit smalle (ca. 5,5, m.) en diepe (ca. 40-45 m.) percelen zal
aan het eind van de middeleeuwen de huidige indeling en perceelsbreedten
hebben gekregen. Aan linker- en achterzijde worden de kavels begrensd
door de een tak van de Binnendieze. Op het minuutplan is aangegeven dat
het gehele achterterrein van nr. 99 oorspronkelijk was bebouwd,
uitgezonderd een open plaatsje van ca. 15 m2 in de rechter achterhoek
van het terrein aan de Binnendieze. Opvallend is de voorgevelrooilijn
van de vier percelen, welke in 1931 naar achter werd verplaatst.

Ook in de huidige toestand is in hoofdlijnen de historisch gegroeide
situatie herkenbaar gebleven. Achter de panden 101-97 bevindt zich een
dwars geplaatst brouwerijgebouw (omstreeks 1900) met topgevels en t.b.v.
ventilatie verhoogd zadeldak, Hierachter ййnlaags hoge
bedrijfsgebouwen (overwegend 19e en 20ste-eeuws). 

Het geheel is onderdeel van een gevelwand aan de Vughterstraat met
voornamelijk 19de-eeuwse lijstgevels. Veel van deze panden aan de
Vughterstraat hebben een oudere, vaak middeleeuwse, kern. Door de eeuwen
heen is de Vughterstraat, die in opzet een stadsuitbreiding uit de 14de
eeuw is en vanuit het zuiden van ’s-Hertogenbosch naar de Markt loopt,
een belangrijke uitvalsweg geweest met grote economische activiteiten.
Hierdoor is de hoofdbebouwing aan deze straat door de tijd heen sterk
gewijzigd. 

Beschrijving

Algemeen (hoofdvorm, kap):

De huidige bebouwing op de vier percelen aan de Vughterstraat heeft een
langgerekte, min of meer rechthoekige plattegrond met de lange zijde aan
de straatkant. Nummers 97 en 95 hebben kelders. Nummer 101 is over de
Dieze gebouwd. Verder hebben de vier afzonderlijke panden ieder een
begane grond, twee verdiepingen en een kapverdieping. Het zadeldak
(evenwijdig aan de straat en doorlopend over de vier panden) heeft ter
plaatse van het risalerende deel in de gedeelde voorgevel een dwarskap
haaks op de rooilijn, over de volle diepte van het pand. Het dak is
gedekt met gesmoorde pannen en heeft in het dakvlak aan de voorzijde
drie brede dakkapellen (nr. 101, 97 en 95).

Voorgevel:

De voorgevel is uitgevoerd in schoon metselwerk met een diep liggende
voeg. De oorspronkelijke architectuur en gevelindeling uit 1931 is nog
vrijwel geheel intact. Het bouwdeel beslaat vier percelen. Dit is
duidelijk terug te zien in de gevelindeling: nummer 101 (uiterst links)
bestaat uit een winkel en een bovenwoning, rechts hiervan nr. 99 en 99A
met een grote poort op de begane grond en een bovenwoning. Rechts
hiervan twee winkel-woonhuizen, nummers 97 en 95, identiek aan nummer
101. Nummer 99-99A onderscheidt zich van de winkel-woonhuizen middels
een risalerend deel in de gevel, een topgevel en een grote poort op de
begane grond. De drie winkelpuien zijn geheel identiek: een portiek (nr.
101 en 95 rechts, nr. 97 links) met tegelvloertje, winkelingang en
woningingang (met oorspronkelijke deur m.u.v. nr. 97) en legraam. De
winkelpuien hebben stalen kozijnen en de bovenlichten bevatten
glas-in-lood en zijn voorzien van markante smeedijzeren details in
Amsterdamse Schoolstijl. Deze bovenlichten verlicht(t)en
(oorspronkelijk) ’s avonds ook de portieken via de legvensters. 

 

De vensters op de verdiepingen hebben nog de oorspronkelijke kozijnen
uit 1931, maar (m.u.v. de ramen in de erker in nr. 99, de ramen in de
balkondeuren van nr. 101 en 97 en de ramen in de dakkapel van nr. 97)
zijn alle ramen vernieuwd. Alle erkers bevatten nog wel de
oorspronkelijke bovenlichten met glas-in-lood. Op de begane grond van
nr. 99 (tweede pand van links) zit een grote rondboogingang met een
sluitsteen met twee hoefijzers er op boven een enigszins terug liggende
dubbele poort. Aan weerszijden van deze poort in de dagkant van het
muurwerk een verticaal zijlicht. Deze worden herhaald in de dagkant van
de aangrenzende portieken en in het muurwerk tussen de portieken en de
poort in. Het metselwerk rond deze poort is tegenwoordig geschilderd en
in de rechter dagkant is een gevelsteen opgenomen met de tekst “K.C.
Suyling en Zn. Arch. en Ing. Bureau ’s-Hertogenbosch 1931”. De
panden hebben op de eerste verdieping elk een erker met een bovenlicht
met glas-in-lood. Het uiterst rechter pand, nr. 95, heeft rechts van
deze erker nog een venster. De erkers lopen door tot op de tweede
verdieping en gaan over in een balkon met een stenen rand. Alle vier de
panden hebben aan dit balkon openslaande deuren (waarvan 101 en 97 nog
de oorspronkelijke deuren hebben). Rechts van het balkon van nr. 95 zit
nog een klein venster. Het overstek van het dak met de dakgoot op
klossen wordt ter plaatse van nr. 99 onderbroken door een topgevel. In
het siermetselwerk van deze topgevel zijn twee kleine vensters opgenomen
met daarboven een hardstenen beeldje van een zwaan. Behalve in deze
topgevel is er ook siermetselwerk toegepast aan weerszijden van de
erkers en rond de regenpijp tussen nr. 97 en 95.

Zijgevels:

Het bouwdeel wordt aan beide zijden begrensd door bebouwing. Zowel links
als rechts steekt het boven de belendende bebouwing uit. Voor zover
zichtbaar zijn beide topgevels blind uitgevoerd en gepleisterd.

Achtergevel:

Door deze aanbouwen is de eigenlijke achtergevel uit 1931 niet goed
zichtbaar. Duidelijk is dat de achtergevel, net als de voorgevel, is
opgetrokken in baksteen en ter plaatse van nr. 99 een topgevel heeft.

Ruimtelijke indeling: 

Aan de hand van de documentatie kan er over de ruimtelijke indeling van
de panden het volgende gezegd worden. Pand nr. 95: De twee kelders
hebben beide een tongewelf en de toegang zit in de achtergevel aan de
open plaats. De begane grond is geheel in gebruik als winkel. Tegen de
rechter zijmuur ligt de trap naar de eerste verdieping. Hier achter ligt
op de eerste verdieping de bordestrap naar de tweede verdieping. Rond
dit trappenhuis zijn de woonvertrekken gesitueerd. Het voorhuis heeft
een rookkanaal tegen de rechter zijmuur, het achterhuis tegen de linker
zijmuur.

Pand nr. 97: Bouwsporen tonen aan dat dit pand een verdeling had in
voorhuis en vast achterhuis. Zowel het voor- als achterhuis is
onderkeldert. De kelder onder het achterhuis is toegankelijk vanaf de
kleine binnenplaats en heeft een plafond met hergebruikte eiken balken.
In de brandmuur zitten twee doorgangen waarvan er ййn is dichtgezet.
Ook in de rechter zijmuur zit een dichtgezette doorgang. Achter deze
zijmuur is op ca. 50 cm een oudere muur aangetroffen, mogelijk behorend
bij een oudere kelder. Rechts naast de kelder loopt een gang die zich
doorzet in het voorhuis. De kelder onder het voorhuis is waarschijnlijk
in 1931 dichtgestort en heeft een tongewelf haaks op de voorgevel. Ook
de begane grond van 97 is geheel in gebruik als winkel. Het gebouwtje
achter het (voormalige) binnenplaatsje huisvestte vroeger een keuken,
maar hoort nu bij de clubruimte op de begane grond van nr. 99. De
trappen naar de eerste en tweede verdieping liggen tegen de linker
zijmuur. In deze zijmuur is op de eerste verdieping een doorgang gemaakt
naar nr. 99. Rond het trappenhuis zijn de woonvertrekken gesitueerd. In
1977 zijn de verdiepingen van nr. 97 samen met de verdiepingen van nr.
99 tot appartementen verbouwd.

Pand nr. 99: De begane grond van dit pand is geheel in gebruik als
nachtclub. Deze ruimte is oorspronkelijk gebouwd als opslagruimte voor
de achter het pand gelegen bottelarij. De trappen bevinden zich tegen de
rechter zijmuur.

Pand nr. 101: Dit pand is over de Dieze gebouwd en heeft dus geen
kelder. De gehele begane grond is tegenwoordig in gebruik als winkel. De
trappen zijn tegen de rechter zijmuur gesitueerd. Op de verdiepingen
zijn woonvertrekken.

Constructies:

Uit documentatie blijkt dat de panden enkelvoudige balklagen hebben. In
de kelder onder het achterhuis van nr. 97 zijn in 2001 hergebruikte
eiken balken aangetroffen (in de balklaag boven de kelder), waaronder
een moerbalk. In deze kelder is nog de oorspronkelijke brandmuur
aanwezig. De kap (1931) van het geheel (de vier panden samen) loopt
parallel aan de voorgevel en heeft ter plaatse van nr. 99 een dwarskap.
De constructie bestaat uit nokstijlspanten.

Interieurelementen

In de kelder van nr. 97 zijn tegen de rechter zijmuur schildpadtegels en
witte tegels aangetroffen. Over andere waardevolle interieurelementen in
dit pand of ййn van de andere panden is geen documentatie voorhanden.
Mogelijk zijn er op de verdiepingen nog elementen uit 1931 bewaard
gebleven.

Erf, bijgebouwen, diversen:

Vanaf de Uilenburg is het achterterrein met diverse
achterbouwen/aanbouwen zichtbaar.

Aan linker- en achterzijde worden de kavels begrensd door de
Binnendieze. Achter nr. 97 en 99 bevindt zich een dwars geplaatst
brouwerijgebouw (omstreeks 1900) met topgevels en t.b.v. ventilatie
verhoogd zadeldak. Hierachter ййnlaags hoge bedrijfsgebouwen
(overwegend 19de en 20ste-eeuws).

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het bouwblok Vughterstraat 95 t/m 101 omvat vier winkel-woonhuizen uit
1931 die de oorspronkelijke percellering van straat tot stroom volgen.
Deze oude kavels verwijzen naar de historische verkavelingsstructuren in
dit gedeelte van de binnenstad van ’s-Hertogenbosch en geven het
geheel stedenbouwkundige waarde. Opvallend is de in 1931 naar achter
geplaatste rooilijn. Deze lag oorspronkelijk ca. twee meter naar voren.
Nr. 101 is over de Dieze gebouwd waardoor het object een hoge
stedenbouwkundige waarde is. Het blok winkel-woonhuizen is bovendien ook
van architectonische waarde vanwege de gezamenlijke voorgevel die
uitgevoerd is in de zeer kenmerkende Amsterdamse Schoolstijl met
originele puien. Daarnaast is het geheel van belang als onderdeel van
het oeuvre van de Bossche architect K.C. Suyling.

2. Bouw- en/of kunsthistorische waarden

De vier panden zijn gebouwd ter plaatse van vier oudere gebouwen. Van
deze oudere kernen zijn intern onderdelen bewaard gebleven. Zo zijn
onder nr. 97 de oorspronkelijke kelders nog aanwezig. Dit geeft de
panden een hoge bouwhistorische waarde. Het markante uiterlijk van de in
Amsterdamse School uitgevoerde panden geeft het geheel een
kunsthistorische waarde.

3. Cultuurhistorische waarden

De panden vertegenwoordigen een cultuurhistorische en sociaalhistorische
waarde als representanten van de stadsvernieuwingen in Den Bosch in de
eerste helft van de 20ste eeuw. Daarnaast zijn de panden een goed en
gaaf voorbeeld van winkel-woonhuizen uit het tweede kwart van de 20ste
eeuw. Van de achterbebouwing is het dwars geplaatste brouwerijgebouw
(ca. 1900) van industrieelarcheologische waarde als voorbeeld van een
bedrijfsgebouw, behorend bij een verdwenen tak van nijverheid in de
stad.

Het object Vughterstraat 95-101, bestaande uit blok van vier
winkel-woonhuizen uit 1931 met een oudere kern, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterstraat 95 t/m 101                      
      ’s-Hertogenbosch, GMSP II

  PAGE  1 

