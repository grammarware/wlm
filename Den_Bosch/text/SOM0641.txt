’s-Hertogenbosch

Orthen 120 t/m 126

Kadastraal	: ’s-Hertogenbosch, L-503,

                             L-506, L-508, L-547

Monumentnr.	: SOM0641

Huidige functie	: wonen	Bouwjaar	: circa 1860-1870

Architect	: 

Oorspr.functie	: wonen

 

Verbouwingen	: periode 1986-2002

Archief		: Gemeente ’s-Hertogenbosch, afdeling BAM

Datum document: 03-08-2009



Context

(Bouw)historie:

De hier bedoelde en uit vier kleine woningen bestaande reeks vormt een
relict van de bebouwing van de oude buurtschap Orthen, tegenwoordig een
wijk van Den Bosch. De oudste vermelding van de buurtschap dateert uit
815 toen er van de Villa Orthen melding werd gemaakt. Orthen heeft een
hogere ouderdom dan Den Bosch en lange tijd viel deze stad zelfs onder
de parochie Orthen, met als hoofdkerk de Sint Salvator. Alhoewel de oude
buurtschap in de gemeente ’s-Hertogenbosch opging neemt Orthen nog
altijd een bijzondere positie in binnen het gemeentebestuur. 

De vier woninkjes staan in het gedeelte dat zich ten westen van de
doorgaande weg bevindt die beide wijkdelen van elkaar scheidt. In het
verleden stond de kerk van Orthen eveneens ten westen van deze weg, maar
door de bouw van de huidige Salvatorkerk in 1955 is de ‘dorpskern’
juist aan de oostzijde komen te liggen (Schaarhuisplein). 

Top.Mil. kaart 1899   HYPERLINK "http://www.watwaswaar.nl" 
www.watwaswaar.nl 

Op de Topografisch-Militaire kaarten van 1868 en 1899 staat reeds
bebouwing ter hoogte van Orthen 120-126 ingetekend. Deze ййnlaags
woninkjes moeten omstreeks 1860-1870 worden gedateerd en waren bestemd
voor de arbeidersklasse. Wanneer  men er de historische gegevens
bijneemt dan is het bekend dat er in 1943 op de nrs. 124 en 126
respectievelijk een betonstorter en een houtzager woonden. 

Karakteristiek voor de woningen is de sobere opzet zonder een bijzondere
detaillering. Waar de woninkjes nog hun originele schuiframen hebben
sluiten deze door hun 6-ruits ramen nog aan bij de praktijk in de eerste
helft van de 19de eeuw. Met uitzondering van de woning op nr. 126
behielden de pandjes zelfs hun historische voordeur, eenvoudig opgezet
en bestaande uit verticale houtdelen en een schuine weldorpel.

Bleef het aanzicht vanaf de straat vrij goed behouden, aan de
achterzijde ondergingen de woningen diverse verbouwingen en
uitbreidingen. Desalniettemin geven ze nog immer een goed herkenbare
indruk van het oude en kleinschalige Orthen.    

                

Ligging:

De woningen zijn gelegen aan de zuidwestzijde van de Orthen en markeren
een bocht in het straattracй. Ze maken deel uit van een strook met
voornamelijk uit de eerste helft van de 20ste eeuw daterende
kleinschalige woonbebouwing. Aan de overkant bevindt zich een
nutscomplex van de ESSENT. De panden sluiten direct aan op de rooilijn
en zijn aan de achterkant voorzien van een bijbehorend terrein.     

Beschrijving

Algemeen (hoofdvorm, kap):

Het uit vier arbeiderswoninkjes bestaande blok heeft een in hoofdzaak
rechthoekige plattegrond. De woninkjes tellen ййn bouwlaag en hebben
een zolderverdieping onder een gezamenlijke kap in de vorm van een
zadeldak met de nok evenwijdig aan de voorgevel. De dakdekking bestaat
uit rode Tuiles-du-Nord met een vlakke wel. Er zijn mastgoten en langs
de nok bevinden zich drie bakstenen schoorstenen. De gevels zijn
gemetseld in roodbruine baksteen in kruisverband en hebben een in
cementpleister beraapte plint. Smeedijzeren staafankers. Ramen, deuren
en kozijnen bestaan uit hout. Langs de bovenzijde van de vensters en
ingangen bevindt zich een gemetselde strek.  

   

       

Voorgevel:

Aan de voorzijde (noordoostkant) is iedere woning twee assen breed,
telkens met ййn venster en een ingang. De ingangen zijn in tweetallen
gelegen. Met uitzondering van de woning op nr. 126 hebben de vensters en
ingangen kozijnen met vellingkanten. In de vensters bevinden zich (deels
vernieuwde) 6-ruits schuiframen. Ze kunnen worden afgesloten met
opgeklampte luiken. De ingangen bevatten een uit verticale houtdelen
bestaande deur met een schuine weldorpel. Boven het kalf hebben ze een
2-ruits bovenlicht. Behalve de kozijnen zijn ook de voordeur en het raam
van nr. 126 in een niet-authentieke stijl vernieuwd. Hier ontbreken
bovendien de luiken.    

 

Zijgevels:

Aan de rechterzijde (n.w.) bevindt zich een blinde gevel.  In de linker
zijgevel (z.o.) is links op de begane grond een venster gesitueerd. Dit
is vergelijkbaar als voornoemde vensters. Op de verdieping is later een
klein venster gerealiseerd. 

Achtergevel:

Aan de achterzijde (z.w.) onderging het blok diverse wijzigingen en werd
de bouwmassa deels uitgebouwd.  

Ruimtelijke indeling:

Er is geen nadere documentatie voorhanden. In de  oorspronkelijke opzet
zullen de woningen een asymmetrische indeling hebben, gebaseerd op een
opzij gelegen gang. 

  

Constructies:

Zoals gebruikelijk in de betreffende ontstaansperiode zullen de woningen
een houten balklaag hebben.  

Interieurelementen:

Er is geen nadere documentatie voorhanden. Het interieur is mede
beschermd voor zover het monumentale waarden omvat.

 

Erf, bijgebouwen, diversen: 

Aan de achterzijde sluiten de woningen aan op een bijbehorend terrein. 

 

Literatuur/bronnen:

Essink, B., Orthen in de negentiende eeuw. Een onderzoek naar de
bedeelde Orthenaren, Utrecht 1985

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Voort, S. van der, Orthen 400-1185, Orthen 2003

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het uit vier arbeiderswoninkjes bestaande blok aan de Orthen 120-126
heeft stedenbouwkundige waarde vanwege de samenhang met de historische
gebouwde omgeving. Het blok vormt een markant onderdeel van de uit
lintbebouwing bestaande strook langs het betreffende deel van de Orthen,
waar de vier woninkjes een bocht in de straat markeren. Als een
historisch bouwwerk dat uit eenvoudig vormgegeven woninkjes met ййn
bouwlaag, een zadeldak en grotendeels nog historische ramen en deuren
bestaat, neemt het blok hier een belangrijke beeldbepalende positie in. 
 

2. Bouw- en/of kunsthistorische waarden

De rond 1860-1870 gebouwde woninkjes hebben architectuurhistorische
waarde als een zowel in de detaillering als de hoofdvorm redelijk gaaf
bewaard gebleven voorbeeld van arbeidersbebouwing uit het derde kwart
van de 19de eeuw. Karakteristiek is de sobere en ingetogen opzet, zonder
bijzondere sierdetails. Ook de uit verticale houtdelen bestaande
voordeuren en de vensters met 6-ruits schuiframen en opgeklampte luiken
zijn karakteristiek voor de ontwikkelingen in de ontstaansperiode.
Weliswaar ondergingen de woningen vooral aan de achterzijde diverse
ingrepen, maar vanaf de straat gezien is het authentieke karakter goed
herkenbaar gebleven.         

3. Cultuurhistorische waarden

Het blok heeft cultuurhistorische waarde als een waardevol en markant
relict van de bebouwing die karakteristiek was voor de vroegere
buurtschap Orthen. Totdat de buurtschap werd opgenomen in de stedelijke
structuur van ’s-Hertogenbosch werd dit plaatsje gekenmerkt door
kleinschalige en dorpsachtige bebouwing. Mede door de ingrijpende
ontwikkelingen waarbij Orthen tegenwoordig zelfs in tweeлn wordt
gesplitst door een grote doorgaande weg is van het vroegere karakter
slechts weinig bewaard gebleven. De arbeiderswoninkjes aan de Orthen
120-126 vormen dan ook een belangrijke illustratie van het vroegere
dorpsbeeld.       

Het object Orthen 120-122-124-126, bestaande uit vier arbeiderswoninkjes
uit circa 1860-1870, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Orthen 120-126                                
          ’s-Hertogenbosch, GMSP II

  PAGE  4 

