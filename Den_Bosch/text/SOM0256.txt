GEMEENTE 'S-HERTOGENBOSCH BOUWHIST. EN ARCHEOL. DIENST                
SECTIE BOUWHISTORIE PRIVATE  

adres: Putgang 4 t/m 12

bezoek d.d. 2-11-'93/mrt-apr. 1997

rapport d.d. 3-11-'93/24-10-'95/ herzien, aangevuld 21-5-'97

rapportage: H. Boekwijt

                                                                   

bloknr.1.21							beeldbep. X

bouwdoss.tek.nr.(d.d.)125 (1907)			rijksmon.

opm. arch. d.d. 1907/1920 (nr.8), 1993 (rapp.)  gem.mon.

foto's

lit./archief

                                                                   

Historische achtergronden, stedebouwkundige karakteristiek:

De panden Putgang 4 t/m 12 vormen tezamen een langs de Putgang
gesitueerd rijtje kleine arbeiderswoningen (zie bijlage 1).

De woningen voor het stadsproletariaat (in de middeleeuwen "cameren"
genoemd, vanwege het feit dat deze doorgaans uit ййn vertrek
bestonden) werden in 's-Hertogenbosch van oudsher doorgaans gebouwd op
achtererven van huizen aan de (hoofd-) straten en werden naar de straat
ontsloten d.m.v. smalle stegen. Deze bouwwijze heeft zich voortgezet tot
in de 19de eeuw. De arbeidershuisjes op de achtererven in de binnenstad
zijn in de loop van de 20ste eeuw vrijwel volledig gesaneerd, waardoor
er slechts enkele voorbeelden bewaard zijn gebleven van dit bouwtype:
waarschijnlijk enkele restanten achter Vughterstraat 212-214 (Achter de
Kan, nr.2, datering onbekend) en Bleekerstraatje 8-10-12 (overwegend
19de eeuws, hersteld/vernieuwd 1991), Louwsche Poort 18-30
(Rijksmonument, vroeg 19de eeuws, gerestaureerd/herbouwd) en Achter de
Wereld 1-3 (18de?-vroeg 19de eeuws, hersteld/vernieuwd).

De Putgang is een steeg, vernoemd naar de voormalige waterput van de
lakenbereiders (c.q.-ververs) nabij de hoek van de Lange en Korte
Putstraat of een put, welke zich volgens overlevering aan het eind van
de Putgang zou hebben bevonden. De Putgang bevindt zich tussen de huizen
Korte Putstraat 11 en 13 (zie bijlage 1). Aan rechter (=noord-)zijde
wordt het straatje begrensd door het 19de eeuwse pand Korte Putstraat 11
en de achtererven van de Kerkstraat welke op de Putgang een
achterontsluiting hebben; aan linker (zuid-) zijde door het in oorsprong
middeleeuwse huis Korte Putstraat 13 (rijksmonument), waarachter een
aantal kleine arbeiderswoningen langs de steeg is gebouwd. Achter deze
woninkjes bevindt zich een tuin, oorspronkelijk deel uitmakend van het
achtererf van Korte Putstraat 15 (het linker buurpand van nr. 13), welke
pas later aan de woningen is toegevoegd: de achtermuur van de woningen
Putgang 6/8 was oorspronkelijk blind. Het achterste pand Putgang 10-12
is smaller c.q. ondieper dan de naastgelegen huisjes (4 t/m 8), de
achtergevel van dit pand is derhalve vanaf oorsprong binnen het perceel
gelegen, met een klein achtererf.

Beschrijving (zie ook bijlage 2)

De bebouwing bestaat momenteel uit een viertal woningen binnen een
drietal gebouwen (respectievelijk nr. 4, nrs. 6-8 en nrs. 10-12) waarvan
de voormalige woningen in het achterste gebouw (Putgang 10-12) momenteel
zijn samengevoegd. De 1/1Ѕ laags- panden hebben langskappen, evenwijdig
aan de Putgang. 

Het eerste huisje Putgang 4 (grenzend aan Korte Putstraat 13) dateert
uit de 19de eeuw en is derhalve niet afgebeeld op het kadastrale
minuutplan van ca. 1820. De belendende huisjes (Putgang 6 t/m 12) zijn
wel op het minuutplan weergegeven en dateren in de huidige vorm uit
diverse perioden, de oudste onderdelen hoogstwaarschijnlijk uit de
16de-17de eeuw (nrs. 6-8) en de 18de-vroege 19de eeuw (nrs. 10-12). Alle
huisjes zijn in de loop van de 19de en 20ste eeuw gedeeltelijk
vernieuwd/verbouwd.

Nr. 4:

In oorsprong 19de eeuwse woning (ca. 5 X 7 m.). De bakstenen voorgevel
heeft op de begane grond een (niet-oorspronkelijke) voordeur en twee
6-ruits schuifvensters uit de bouwtijd. Een derde venster is
dichtgemetseld. Op de verdieping een venster met bovenlicht (20ste
eeuws). In het metselwerk zijn sporen van een laag, dichtgemetseld
venster zichtbaar. De voorgevel en het dak zijn in de 20ste eeuw
verhoogd. In de achtergevel bevindt zich een venster en uitgang, in het
dakvlak een niet-oorspronkelijke dakkapel. Inwendig heeft het pand
samengestelde balklagen ('moer- en kinderbalken') die in deze opzet
echter niet ouder dan 19de eeuws zijn. De huidige gordingenkap dateert
uit de periode van na de ophoging van de voorgevel. Een rookkanaal
bevindt zich tegen de rechter zijmuur, aan linkerzijde een
toegangsportaaltje en een steektrap naar de zolder.

Nrs. 6 en 8:

De middelste twee panden (nrs. 6 en 8) vormen tezamen de oudste
bebouwing ter plekke. Hier is sprake van een gebouw (totaal ca. 7 X 8
m.) dat oorspronkelijk al was onderverdeeld in een tweetal woningen;
afgaande op het toegepaste baksteenwerk dateren de bouwmuren (excl. de
voorgevels) uit ййn periode. Op de beide zij-topgevels (nu
woningscheidende wanden t.p.v. respectievelijk Putgang 4 en 10/12) is
aan de voormalige buitenzijden restanten van voegwerk zichtbaar, in de
voormalige rechter gevel (zie bijlage 3) sporen van een dichtgemetselde
deur, een dito venster (getoogd) op de zolder, en resten van een tweetal
bakstenen vlechtingen, hetgeen tezamen het bewijs vormt dat deze
middelste, dubbele woning oorspronkelijk vrijstaand is geweest. Het
vermelde metselwerk is vanaf maaiveld opgebouwd in rode baksteen,
kruis/staand verband, baksteenformaat 19-20 X 9,5-11 X 4,5 cm, 10 lagen=
53-57 cm. In de achtergevel is de beлindiging van de rechterhoek
uitgevoerd met toepassing van (klis-) klezoren, hetgeen eveneens een
aanwijzing is dat het werk dateert van vууr de achttiende eeuw.
Waarschijnlijk dateren de voornoemde muren uit de 17de eeuw.
Archeologisch onderzoek t.p.v. een tweetal kleine proefsleuven tegen de
achtergevel en de westelijke topgevel heeft uitgewezen dat het gebouw
onder maaiveld is opgetrokken in een afwijkend metselwerk (formaat:
23-24,5 X 11,0-11,6 X 4,7-5,0 cm., 5 lagen= 30 cm.), waaruit kan worden
opgemaakt dat het huidige dubbele pand een oudere voorganger moet hebben
gehad, waarschijnlijk daterend uit de 16de eeuw. Bij gebrek aan een
oorspronkelijk bodemprofiel met funderings-insteek (de huidige tuin
bestaat ter plaatse uit geroerde grond) is een nauwkeuriger datering
vooralsnog onmogelijk gebleken.

De linkerwoning (nr. 6) is inwendig voorzien van deels hergeplaatste
moer- en kinderbalken (twee balkvakken, tussenmuur, ййn balkvak). Deze
zijn haaks georiлnteerd t.o.v. de kapconstructie, in de huidige vorm
bestaande uit een (gewijzigde) gordingenkap met flauwe dakhelling.
Vermoedelijk was de oorspronkelijke, steilere (sporen-)kap niet op
jukspanten geplaatst. Het pand was ingedeeld in een voor- en
achterruimte (respectievelijk 3,75 X 4 m., 3,75 X 2,75 m.). De
binnenmuurtjes zijn opgetrokken in ijsselsteen (vermoedelijk 18de of
vroeg 19de eeuws). Een rechte steektrap naar de zolder bevindt zich
links in het achterste balkvak.

Het pand is volgens gegevens uit 1956 (n.a.v. de toenmalige
onbewoonbaar-verklaring) gedeeltelijk onderkelderd. Deze momenteel
afgesloten (beer-) kelder is niet aangetroffen, maar zal zich aan
linker-achterzijde van het pand bevinden. De bakstenen voorgevel dateert
uit de late 19de eeuw. Op de begane grond een deur met drieruits
bovenlicht en een venster met vierruits onderraam en vierruits
bovenlicht (18de eeuws, hergebruikt). De achtergevel heeft een later
aangebrachte deur en venster. In de achtergevel een tweetal S-vormige
muurankers. In de dakschilden aan voor- en achterzijde een dakkapel met
lessenaarsdak (20ste eeuws). Een (secundaire) stookplaats met rookkanaal
is gesitueerd aan linkerzijde. Vermoedelijk bevond een ouder rookkanaal
zich aan (linker?) achterzijde van het pand, zoals het rechter buurpand
nr. 8. Deze is niet meer waarneembaar aangezien de linker zijmuur aan
achterzijde is vernieuwd.

De rechterwoning (nr. 8)  heeft eveneens moer- en kinderbalken (drie
vakken), welke deels zijn hergelegd, het achterste vak recentelijk
geheel vernieuwd. In het voorste balkvak een secundaire onderslagbalk.
De strijkbalk tegen de voorgevel is een hergebruikte eiken (gebint-)
balk met restanten van een pen- en gatverbinding en een getrokken
(vlot-)merk. In het voorste balkvak aan linkerzijde een steektrap naar
zolder. Blijkens een globale opmeting uit 1920 was de toentertijd
onbewoonbaar verklaarde woning ingedeeld in een achterruimte (3,73 X
3,25 m.) met bedstede aan linkerzijde, aan voorzijde links een
toegangsportaaltje met trap en privaat en een smalle voorkamer (1,98 X
3,54 m.) aan rechterzijde.

De bakstenen voorgevel is gedeeltelijk oorspronkelijk (17de eeuws),
t.p.v. de zolderverdieping vernieuwd in gele en rode ijsselsteen,
(laat-)18de of vroeg 19de eeuws, met toevoeging van twee 9-ruits
schuiframen. Op de begane grond een deur met bovenlicht en een breed
venster, waarvan aan linkerzijde bouwsporen van een voormalig
kruiskozijn. Het venster is later vervangen en verbreed aan
rechterzijde.

Aan achterzijde vormt de blinde gevel ййn geheel met de achtergevel
van nr. 6. Op de westelijke hoek is de achter- en zijgevel recentelijk
herbouwd, waardoor de restanten van een zijvenster op begane grond en
verdieping in de rechter zij(top-)gevel niet meer waarneembaar zijn.

Volgens een globale opmeting uit 1920 was het pand nr. 8 op de begane
grond ingedeeld in een kleine hal met achterliggende steektrap en
privaat, rechts een kleine zijkamer en een achterkamer over de gehele
breedte van het pand met bedstede onder de trap. Vanaf 1939 werd het
pand gebruikt als opslagplaats.

Nrs. 10-12:

In twee kleine woningen onderverdeeld pand, in eerste aanleg daterend
uit de periode ca. 1750-1820, aangebouwd tegen Putgang 6-8. De rechter
zijgevel, een bakstenen topgevel is deels opgetrokken in gele
ijsselsteen, deels in roodbakkende steen (18-18,5 X 9 X 4 cm., 10 L= 49
cm.), de geveltop in machinale gele baksteen, welke verhoogd is in de
19de eeuwse periode. Ook de voor- en achtergevel is in de late 19de eeuw
vanaf maaiveld opnieuw opgetrokken. De voorgevel heeft per woning  een
zesruits venster en een deur. De gevelopeningen van de linker woning
zijn in de 20ste eeuw gewijzigd in een brede garagedeur. Onder het pand
nr. 10 bevindt zich een voormalige (beer-)kelder met een gemetseld
riool, lopend vanaf de kelder naar de voorzijde van het pand. Het hierop
gemetselde tongewelfje is uitgevoerd in ijsselsteen (daterend uit de
bouwtijd van het huisje?), het opgaande werk van de goot lijkt van
oudere datum.

Samenvatting:

Kenmerkende Bossche steegbebouwing, bestaande uit een vijftal
arbeiderswoningen, waarvan de middelste twee (nrs. 6-8) de oudste kern
vormen, in oorsprong daterend uit de 16e-17de eeuw, de westelijke (nr.
10-12) uit de 18de tot vroege 19de eeuw, ingrijpend verbouwd in de 19de
eeuw, het pand nr. 4 daterend uit omstreeks het midden van de 19de eeuw.

Met name de middelste twee panden (nrs. 6 en 8) bevatten restanten van
laatmiddeleeuwse/17de eeuwse "cameren". De oorspronkelijke restanten
zijn bewaard t.p.v. de (beer-)kelders, funderingen, de achtergevel,
zijmuren (vm. kopgevels), en een deel van de voorgevel van nr. 8. De
houten (zolderverdiepings-) balklagen van nrs. 6-8, deels
hergelegd/vernieuwd) bevatten onderdelen van de oorspronkelijke
balkconstructies.

Onder Putgang nr. 10-12 bevindt zich een gemetselde goot en beerkelder
(datering vooralsnog onbekend, mogelijk ouder dan het huidige gebouw). 

Alle panden zijn in de loop van de tijd, vooral in de 19de eeuw in
mindere of meerdere mate verbouwd. Met name het gevelbeeld aan
steegzijde wordt bepaald door 19e en 20ste eeuwse elementen.



ANALYSE VAN DE MONUMENTWAARDE

Historisch- stedebouwkundige criteria:

Binnen het historisch-stedebouwkundig kader van de binnenstad is de
bebouwing als ensemble zeer waardevol v.w.b. situering, typologie,
bouwmassa en schaal. De kenmerkende hiлrarchie en relatie tussen
hoofdbebouwing aan de straat met lage achterbebouwing aan een (openbare)
zijsteeg is t.p.v. de Putgang bewaard gebleven en op deze plaats
duidelijk waarneembaar.

Architectonische criteria:

Door het eenvoudige, traditionele karakter van de bebouwing is geen
bijzondere waardestelling te formuleren v.w.b. de
architectuurhistorische waarde. In architectonisch gave staat zouden de
panden kunnen worden geclassificeerd in de categorie "eenvoudige doch
harmonieuze architectuur". De objecten hebben in de huidige staat door
diverse, al dan niet provisorische verbouwingen geen architectonische
gaafheid.

Zeldzaamheidswaarde

-Uitgaande van het feit dat de karakteristieke steegbebouwing van
arbeidershuisjes/cameren in de binnenstad van 's-Hertogenbosch
grotendeels is verdwenen sinds het begin van de 20ste eeuw, hebben de
panden langs de Putgang een zeldzaamheidswaarde binnen 's-Hertogenbosch.

Criteria m.b.t. de herinneringswaarde:

De panden zijn een momenteel zeldzaam voorbeeld van huisvesting van
handwerkslieden in de binnenstad van 's-Hertogenbosch vanaf de
middeleeuwse periode tot ca. 1900.

Oudheidkundige criteria:

De panden Putgang nrs. 6 en 8 zijn door hun waarschijnlijk vroege
(16e-17e eeuwse) datering te beschouwen als objecten van oudheidkundige
waarde; uitgaande van het feit dat de kennis m.b.t. het fenomeen
middeleeuwse "cameren" in 's-Hertogenbosch grotendeels ontbreekt kan
worden geconcludeerd dat deze panden door hun lokale zeldzaamheid een
bouwhistorische/archeologische waarde hebben.

SCHEMATISCHE SAMENVATTING VAN DE MONUMENTWAARDE

Nr.	stedebouwkundig	architecton  zeldzaamh.  herinn.  oudheidk.

4		++		   -/+		+	   ++		 -

6		++		   -/+   	 	++	   ++		 ++

8		++		   -/+		++       ++		 ++

10/12		++		   -			+        ++        +

 

 

