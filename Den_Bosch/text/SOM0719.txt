’s-Hertogenbosch

Vughterweg 1

Kadastraal	: ’s-Hertogenbosch, I-1948

Monumentnr.	: SOM0719

Huidige functie	: kantoor	Bouwjaar	: 1888-1890

Architect	: mogelijk F.M.L. Kerkhoff

Oorspr.functie	: wonen

 

Verbouwingen	: 1963, 1973, 1976, 1984

Archief		: Gemeente ’s-Hertogenbosch, afdeling BAM

Datum document: 18-03-2009



globale aanduiding van het perceelContext

(Bouw)historie:

De Vughterweg waaraan het pand is gelegen vormt ййn van de oude
uitvalswegen van de stad en is de verbindingsweg tussen Den Bosch en
Vught. Op oud kaartmateriaal is de weg goed te zien. Via de binnen de
vesting Den Bosch gelegen Vughterstraat en de Vughterpoort bereikte men
deze langs de Dommel gesitueerde uitvalsweg. Zoals gebruikelijk bij de
meeste steden en dorpen kwam er ook hier in de late 19de en eerste helft
20ste eeuw lintbebouwing in de vorm van villa’s en grote huizen in
bijbehorende tuinen die aan Den Bosch en Vught een welvarend aanzicht
verleenden. Verder is er direct aan de achterkant van het onderhavige
pand een klein villawijkje (Vughterpoort) dat uit het interbellum
dateert. 

Dit in hoofdzaak uit de Willem van Oranjelaan met aanpalende bebouwing
bestaande wijkje is aangelegd ter plekke van de in 1932 gesloopte
gemeentelijke gasfabriek. De fabriek dateerde uit 1887-1890. Op een in
1890 gemaakte situatietekening is dit complex goed te zien. De diverse
bouwdelen – waaronder twee grote gashouders – stonden aan
weerskanten van het latere tracй van de Willem van Oranjelaan. Op de
hoek met de Vughterweg staat het onderhavige pand ingetekend, als woning
van de fabrieksdirecteur. Vughterweg 1 vormt dus het enige restant van
het gesloopte complex, waarvan de gebouwen overigens vergelijkbaar waren
gedetailleerd als deze villa. 

Genoemde tekening is ondertekend door de ingenieur-architect F.M.L.
Kerkhoff (1858-1909). Mogelijk was hij het die de diverse gebouwen
ontwierp. Hierbij dient evenwel de kanttekening te worden gemaakt dat
zijn aanstelling als stadsarchitect (hoofd van de afdeling ‘beheer der
gemeente-eigendommen’, voorloper van de Dienst Gemeentewerken) in 1889
plaatsvond, wat dus samenviel met de oplevering van de gasfabriek. 

Hoe het ook zij, van Vughterweg 1 is bekend dat er in 1910 directeur
P.N. Bolsius woonde. In 1928 bewoonde ir. D.L. Jonker het pand,
waarschijnlijk eveneens directeur van de gasfabriek. Vanaf 1963 is in
het pand lange tijd het Katholiek Militair Tehuis (KMT) gehuisvest
geweest. Uit dat jaar dateren de tekeningen waarop de ‘bestaande
toestand’ nog wijst op een woonfunctie. In de ‘nieuwe toestand’
kwamen er op de begane grond recreatie- en studeerkamers alsmede een
kamer voor de aalmoezenier. Op de verdieping werd het pand ingericht met
een televisiekamer, een huiskamer en kamers voor tafeltennis en biljard.
Na het KMT heeft de vroegere directeursvilla een functie gehad als
kantoor voor de Nederlandse Katholieke 

Sportfederatie (NKS). Nu bevindt zich hier een makelaarskantoor. 

Het pand is vormgegeven in een historiserende trant. Karakteristiek is
onder meer de opzet met een risaliet met topgevel en de toepassing van
gepleisterde gevellijsten en veelruits ramen. Gemetselde speklagen
verlevendigen de gevels en wijzen op de invloed van de Neorenaissance.

Tekening uit 1890: l. de gashouders, r.o. de directeurswoning. 

Afgezien van de verbouwingen in 1963 onderging het object ook later nog
enkele wijzigingen. Zo is de (waarschijnlijk rond 1920 toegevoegde)
serre die zich tegen de achtergevel bevindt in 1973 uitgebreid met een
tweede bouwlaag. Het pand had toen al een kantoorfunctie. 

Drie jaar later liet de Nederlandse Katholieke Sportfederatie (NKS)
rechts van het pand een vrijstaande vergaderzaal toevoegen welke door
een verbindingslid met de hoofdmassa is verbonden. Uit 1983-1984 dateren
de plannen die de NKS liet maken voor de nieuwe bouwdelen die langs de
rechter zijgevel en de achterkant zijn gerealiseerd. 

Ondanks de diverse verbouwingen bleef het authentieke karakter van deze
voormalige directeurswoning vooral aan de straatzijden goed herkenbaar. 
 

  

    

Ligging:

Het pand ligt vrijstaand aan de westzijde van de tegenwoordig als een
drukke verkeersweg fungerende Vughterweg. Hier bevindt het pand zich aan
de voet van de Vughterbrug en op de hoek van de Willem van Oranjelaan.
Tezamen met de aan de andere zijde van deze laan gelegen bebouwing maakt
het object deel uit van een reeks met gevarieerd vormgegeven villa’s
die in hoofdzaak uit de periode van het interbellum dateren.   

      

Beschrijving

Algemeen (hoofdvorm, kap):

Uitgezonderd de latere (buiten de bescherming vallende) bouwdelen langs
de historische bouwmassa heeft het bouwwerk een in hoofdzaak vierkante
plattegrond, met een rechts tegen de achtergevel gelegen serre-uitbouw.
Het pand telt twee bouwlagen en heeft een zolderverdieping onder een
omlopende mansarde met flauw hellende bovenschilden. De benedenschilden
zijn gedekt met gesmoorde opnieuw verbeterde Hollandse pannen. Op het
linker- en rechterschild bevindt zich een houten dakkapel met een plat
dakje en van veelruits roedenverdeling voorziene ramen. Langs de dakvoet
bevinden zich houten kroonlijsten (lijstgoten) die deel uitmaken van het
hoofdgestel waarmee de gevels worden beлindigd. De gevels zijn
gemetseld in roodbruine baksteen in kruisverband. Langs de bovenzijde
van de plintzфne bevinden zich hardstenen waterlijsten. Een
gepleisterde cordonlijst scheidt de beide bouwlagen van elkaar. Ook de
architraaf en het fries van voornoemd hoofdgestel zijn gepleisterd.
Speklagen en ‘hoekblokken’ in grijze Waalsteen verlevendigen de
gevels. Vergelijkbaar metselwerk vormt de aanzet van de bakstenen
strekken langs de bovenzijde van vensters en ingangen. Ook de
‘sluitstenen’ van de strekken alsook de sierstroken langs de
onderzijde van de hardstenen lekdorpels zijn in deze steen uitgevoerd.
In de vensters bevinden zich schuiframen met veelruits roedenverdeling.
De bovenlichten zijn van groen glas voorzien. 

    

Voorgevel:

Deze gevel (oostzijde) vormt links een risaliet dat wordt beлindigd met
een topgevel. Op de begane grond bevat het risaliet een venster met twee
schuiframen en een middenstijl. Het van een hardstenen sokkel voorziene
venster ligt ingebed tussen bakstenen pilasters met een gepleisterd
kapiteel. Ze maken deel uit van een tweede risaliet dat op de
bovenverdieping een aedicula vormt voor de hier gelegen porte-fenкtre
met smeedijzeren sierhek. De aedicula mondt in voornoemde topgevel uit
in de door een schouderboog bekroonde omlijsting van een oculus met een
zoldervenster. Direct rechts van de middenas heeft het pand de
hoofdingang. Deze is opgenomen in een portiek en voorzien van gesmede
sierroosters. Rechts van de portiek ontvangt het pand licht door een
venster met een schuifraam. Twee vergelijkbare vensters bevinden zich op
de bovenverdieping.  

       

Zijgevels:

Aan de rechterzijde (noordzijde) sluiten langs de eerste bouwlaag de
jongere (buiten de bescherming vallende) bouwdelen aan, omhoekende langs
de achtergevel. De hoofdmassa heeft op de bovenverdieping drie vensters
met een schuifraam, waarvan het middelste venster deel uitmaakt van een
risaliet.  

Aan de linkerzijde (zuidkant) bevinden zich op de begane grond twee
ingangen met een dubbele tuindeur. Op de verdieping zijn er drie
vensters met een schuifraam.  

      

Achtergevel:

De serre-uitbouw die zich rechts langs de achtergevel (westzijde)
bevindt heeft gemetselde hoekpenanten en langs de bovenzijde bevindt
zich een grindbetonnen strook. Aan de voorkant bevat de serre een pui
met een dubbele tuindeur die ligt ingeklemd tussen neven- en
bovenlichten met roedenverdeling. De tweede bouwlaag van de serre
bestaat uit hout en wordt gekenmerkt door een reeks ramen met
roedenverdeling en bovenlichten.  

   

Ruimtelijke indeling:

Op de begane grond bevindt zich een haaks op de voorgevel gelegen
middengang die op een trappenhuis aansluit. Langs de gang zijn de
diverse vertrekken gerangschikt. Kelder aanwezig.   

Constructies: 

Het pand heeft enkelvoudige houten balklagen en een houten
kapconstructie. 

 

Interieurelementen

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen:

Rondom het pand bevinden zich later gerealiseerde bakstenen tuinmuurtjes
met stalen buishekken.   

Verbouwingstekening 1963.

Literatuur/bronnen:

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterweg 1 heeft stedenbouwkundige waarde vanwege de
samenhang met de historische gebouwde omgeving. Het pand maakt deel uit
van een representatieve strook met gevarieerd vormgegeven historische
villa’s in bijbehorende tuinen langs de westzijde van de straat. Hier
vormt het op de hoek van de Willem van Oranjelaan gelegen object door
zijn opvallende verschijningsvorm met diverse markante gevelaccenten en
ramen met veelruits roedenverdeling een belangrijke blikvanger. Aan de
voet van de Vughterbrug maakt het object tezamen met de nabijgelegen
villabebouwing deel uit van een waardevol ensemble bij de entree van de
stad.    

2. Bouw- en/of kunsthistorische waarden

Het pand heeft architectuurhistorische waarde als een in zijn uiterlijke
verschijningsvorm redelijk gaaf bewaard gebleven voormalige
directeursvilla uit de late 19de eeuw. Karakteristiek voor deze in een
historiserende trant vormgegeven villa is onder meer de opzet met
speklagen, een risaliet met topgevel en diverse markante gevelaccenten.
De diverse ramen behielden hun veelruits roedenverdeling en ook de
originele voordeur met sierroosters is behouden gebleven. Weliswaar
onderging het pand in de loop van de tijd een aantal verbouwingen, maar
vooral aan de straatzijden bleef het authentieke karakter goed
herkenbaar.         

3. Cultuurhistorische waarden

Het gebouw heeft cultuurhistorische waarde als een restant van de al in
1932 verdwenen gemeentelijke gasfabriek van Den Bosch. Ter plekke van
deze fabriek is tijdens het interbellum de huidige villawijk
Vughterpoort gerealiseerd. Als de vroegere directeurswoning van de
gasfabriek verwijst het op de hoek van de Willem van Oranjelaan gelegen
pand nog altijd naar de betekenis die het verdwenen fabriekscomplex
heeft gehad voor Den Bosch. Het tracй van de Willem van Oranjelaan
markeert de vroegere toegang van het fabriekscomplex. In zijn opzet en
vormgeving weerspiegelt het pand de contemporaine ideeлn over de
uitvoering van de ten dienste van een fabriekscomplex staande bebouwing.
   

   

Het object Vughterweg 1, bestaande uit de uit 1888-1890 daterende
voormalige directeursvilla van de gemeentelijke gasfabriek, is op basis
van bovenstaande criteria beschermenswaardig als gemeentelijk monument
in de gemeente ‘s-Hertogenbosch

Redengevende omschrijving Vughterweg 1                                  
           ’s-Hertogenbosch, GMSP II

  PAGE  4 

