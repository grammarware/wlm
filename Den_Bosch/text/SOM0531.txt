’s-Hertogenbosch

Hinthamereinde 1 /Zuid Willemsvaart 552-554

Kadastraal	: ’s Hertogenbosch, H-5729

Monumentnr.     : SOM0531

Huidige functie	: winkel-woning	Bouwjaar	: 1951-1952

Architect	: T. Wilschut, Den Bosch

Oorspr.functie	: winkel-woning

 

Verbouwingen	: 

Archief		: Gemeente ’s-Hertogenbosch, afdeling BAM; dz-archief, bos.
61177, 61180

Datum document: 01-10-2007



globale aanduiding van het perceelContext

(Bouw)historie:

In de Tweede Wereldoorlog raakte de oorspronkelijke bebouwing op deze
locatie op de hoek van de Zuid Willemsvaart en het Hinthameeinde zo
zwaar beschadigd, dat na de oorlog werd besloten tot een nieuwbouw. Het
perceel was inmiddels in handen gekomen van het levensmiddelenbedrijf P.
de Gruyter & Zn. BV, die er een winkel met magazijn (Hinthamereinde 1)
en twee bovenwoningen (genummerd aan de Zuid Willemsvaart 552 en 554)
liet bouwen, een en ander naar ontwerp van de Bossche architect T.
Wilschut uit 1951. Bouwstijl, opzet en constructie zijn typerend voor de
vroeg naoorlogse periode. Het moderne concept van winkel met twee
etage(flat)woningen en een eigentijdse, grotendeels in gewapend beton
uitgevoerde draagconstructie werden gehuld in een traditionele jas,
sterk beпnvloed door de architectuur van de Delftse School.
Verhoudingen, detailleringen en de opzet met de hoge, door
hoekschoorstenen gemarkeerde kap zijn met een knipoog naar de Hollandse
classicistische architectuur van de 18de eeuw vormgegeven. Het
zorgvuldig ontworpen gebouw is door zijn omvang en uitstraling een
blikvanger geworden in zijn omgeving, met het tegenoverliggende pand een
waardige entree tot het Hinthamereinde.

Tegenwoordig zit er een tweewielerhandel in de winkel beneden. De pui
heeft hiervoor enige aanpassingen ondergaan. Voor het overige is de
oorspronkelijke toestand grotendeels intact gebleven.

Brug over de Zuid Willemsvaart ter hoogte van het Hinthamereinde
omstreeks 1900. Rechts de voorganger van het huidige Hinthamereinde 1
(Foto collectie BAM, Den Bosch)

Situatie rond 1915

Bouwtekening 1929, verbouwing cafй van H. Wartenberg, door architect H.
Tibosch uit Berlicum (dz-archief Den Bosch)

Ligging:

Het pand staat op de hoek van Hinthamereinde en Zuid Willemsvaart, aan
de zuidoostzijde van de zuidelijke entree tot het Hinthamereinde, een
oude uitvalsweg richting Hintham, waarvan het meest zuidelijke gedeelte
al in de 15de eeuw binnen de ommuring van Den Bosch was komen te liggen.
Het Hinthamereinde gaat hier in zuidelijke richting via de brug over de
Zuid Willemsvaart over in de Hinthamerstraat. Dit van Den Bosch tot
Panheel bij de Belgische grens lopende kanaal is in 1822-1826 op
initiatief van koning Willem I aangelegd en werd naar hem genoemd. Het
hier bedoelde gedeelte maakte voor de vergraving tot kanaal deel uit van
de noordelijke stadsgracht van Den Bosch

De Zuid Willemsvaart, de brug en de markante hoekpanden aan het begin
van het Hinthamereinde vormen samen een karakteristiek stadsbeeld.

Details bouwtekeningen 1951, dz-archief Den Bosch

Beschrijving

Algemeen (hoofdvorm, kap):

Het pand omvat een winkel op de begane grond (Hinthamereinde 1) en twee
daar boven gelegen etagewoningen, genummerd aan de Zuid Willemsvaart,
nrs. 552 en 554). 

Het pand heeft in hoofdzaak een rechthoekige (maar zeer licht gerende)
plattegrond, een kelder, drie volledige bouwlagen en een forse, in het
hoge schilddak opgenomen zolderverdieping. Dit schilddak heeft de
nokrichting haaks op het Hinthamereinde, is gedekt met gesmoorde
romaanse pannen en voorzien van grote gemetselde schoorstenen op de
nokeinden. Deze bezitten rollagen met kunststenen hoekblokken ter
afsluiting. Het is niet duidelijk of dit een wijziging is van het
oorspronkelijk rijker bedoelde plan. Op het voorschild en het zuidelijke
zijschild bevinden zich in totaal drie houten dakkapellen met getoogde
kapjes, geprofileerde klauwstukken en 4-ruits draairamen met ijzeren
roeden. Er is een zinken hemelwaterafvoer met dito vergaarbak aan de
oostzijde.

Aan de oostzijde sluit op de achtergevel een ййnlaags aanbouw aan,
voorzien van een plat dak met eenvoudige stalen balustrade. Deze aanbouw
steekt ten opzichte van de hoofdbouwmassa enigszins verder door in
noordelijke richting. In de oksel tussen hoofdbouwmassa en aanbouw
bevindt zich een vierkant uitbouwtje over drie bouwlagen, waarin een
toilet met voorportaaltje is opgenomen.

De gevels zijn gemetseld in lichtbruine “(grijs genuanceerde”)
handvormbaksteen in een Noors verband, met een grove platvolle voeg. Ze
verhullen wat betreft de onderbouw een vrijwel volledig in gewapend
beton uitgevoerde constructie van vloeren, kolommen en balken. De aan de
straat gelegen gevels zijn ter hoogte van de begane-grondverdieping
verlevendigd met speklagen van zandsteenkleurige kunststeen. In het
ontwerp uit 1951 was hier een gevelbekleding in graniet gedacht. De
plint is van donker graniet. Aan de bovenzijde sluiten de gevels af met
een geprofileerde kroonlijst van zandkleurige kunststeen. Hierin zijn op
enkele plaatsen kleine ornamentjes (of waterspuwertjes?) aangebracht. De
zware geprofileerde omlijstingen van de vensters op de verdiepingen zijn
eveneens van zandsteenkleurige kunststeen. Alle vensters zijn hier
voorzien van veelruits ijzeren roedenramen. De grote etalagevensters
hebben afgeronde hoeken met slanke omlijstingen van gepolijst rood
graniet, en ramen van goudkleurig geanodiseerd aluminium.

Voorgevel:

De voorgevel aan het Hinthamereinde telt drie vensterassen. Links in de
eerste bouwlaag bevinden zich twee grote etalagevensters met enkelruits
ramen, rechts de enigszins gewijzigde brede doorgang tot het
hoekportiek. Boven de kroonlijst hiervan bevindt zich een forse
gebeeldhouwde gevelsteen met een wapenschild met elementen uit het
stadswapen van ’s-Hertogenbosch. 

De tweede en de derde bouwlaag bezitten telkens drie grote vensters met
6-ruits onderraam en 3-ruits bovenlicht, waarvan het middelste een
klapraampje is. 

Zijgevels:

De zijgevel aan de zuidzijde (Zuid Willemsvaart) is conform de voorgevel
gedetailleerd. De gevel telt vier vensterassen. De rechter vensteras is
licht verdiept uitgevoerd en markeert zo de plaats van de toegang tot de
bovenwoningen en de daarboven gelegen trappenhuisvensters, die in
detaillering afwijken van de overige vensters. De woningingang heeft een
kunststenen omlijsting en een 12-ruits deur met markante
roedenverdeling. De daarboven gelegen trappenhuisvensters hebben
15-ruits ramen, gevormd door dubbele, elkaar kruisende ijzeren roeden. 

Links in de eerste bouwlaag bevindt zich een portiekdoorgang als in de
voorgevel, met boven de kroonlijst een gevelsteen met een wapenschild
waarop een naar links klimmende leeuw. Rechts hiervan is er een groot
etalagevenster. Uiterst links in de tweede en derde bouwlaag bevindt
zich een smal venster met 6-ruits raam, met een gezamenlijke kunststenen
omlijsting met afsluitende bekroning en console. Tussen de vensters is
er een blind paneel met vierdeling. In de overige vensterassen bevinden
zich grote vensters met 9-ruits ramen als in de voorgevel. 

De zuidgevel van de aanbouw heeft rechts een brede ingang met
kunststenen omlijsting en een 4-ruits deur met nevenlicht, en links
hiervan een afgeplaat venster met kunststenen omlijsting.

Achtergevel:

Op de achtergevel sluit een ййnlaags aanbouw aan. De tweede en de
derde bouwlaag zijn overeenkomstig ingedeeld: links een klein
trappenhuisvenster met 9-ruits raam, rechts een inpandig balkon
(loggia). De balkons zijn gevat binnen een over beide bouwlagen
doorlopende kunststenen omlijsting. Het bovenste balkon heeft een
eenvoudige stalen balustrade met gaaswerk, bij het onderste is dit
vervangen door een trap naar het dakterras op de aanbouw. 

 

Ruimtelijke indeling:

De begane grond bestaat uit een grote ongedeelde winkelruimte aan de
westzijde en een voormalige magazijnruimte aan de oostzijde, onderbroken
door portaal en trappenhuis van de bovenwoningen. De magazijnruimte is
tegenwoordig als werkplaats in gebruik. 

De etagewoning in de tweede bouwlaag heeft een op de zuidwesthoek
gelegen L-vormige woonkamer en voorts twee slaapkamers, een keuken en
een balkon (loggia).

De woning in de derde bouwlaag is groter, want deze bezit ook in de kap
nog enkele slaapkamers. 

Het is niet bekend of de oorspronkelijke indeling in de bovenwoningen
nog behouden is gebleven.

Constructies:

In de toelichting bij de bouwaanvraag in 1951 wordt melding gemaakt van
de bijzondere hoofdconstructie van het pand. Deze is grotendeels opgezet
in gewapend beton en omvat betonnen keldervloeren en –wanden, een
betonnen beganegrondvloer, kolommen, balken en lateien (begane grond). 
De overige vloeren op de verdiepingen zijn samengesteld in perforasteen.
Hier zijn de bakstenen muren dragend. De grenen kap is samengesteld uit
eenvoudige A-spanten met kreupele stijlen en nokstijlen. 

Interieurelementen

Over eventuele waardevolle interieurelementen is geen documentatie
voorhanden. 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Hinthamereinde 1 / Zuid Willemsvaart 552-554 heeft een hoge
stedenbouwkundige waarde vanwege de zeer markante situering aan de
zuidelijke entree tot het Hinthamereinde. Het pand vormt hier met zijn
opvallende bouwmassa en de rijke detaillering een belangrijke
architectonisch accent en door zijn omvang een blikvanger. Het is een
wezenlijk en beeldbepalend onderdeel van het stadsbeeld ter plekke, een
aantrekkelijk ensemble gevormd door de oude wegenstructuren, de Zuid
Willemsvaart met brug en de deels nog aanwezige historische bebouwing. 

2. Bouw- en/of kunsthistorische waarden

Het pand is een uitstekend en door zijn buitengewone gaafheid inmiddels
ook zeldzaam voorbeeld van een vroeg naoorlogs woon-winkelpand volgens
de traditionalistische ontwerptrant van de Delftse School. Opmerkelijk 
is hierbij de vrije behandeling van allerlei historische bouwaspecten en
details, die op speelse wijze en deels in moderne materialen werden
uitgevoerd. Het is object is typologisch bijzonder vanwege de markante
opzet van winkel met gescheiden toegankelijke etagewoningen en de
specifieke constructieve opzet. Bouwstijl en gevelsculptuur hebben
kunsthistorische waarde.

3. Cultuurhistorische waarden

Het gebouw heeft cultuurhistorische waarde als typisch voorbeeld van een
woon-winkelpand uit de periode kort na de Tweede Wereldoorlog. Gelegen
temidden van de oudere bebouwing aan het Hinthamereinde is het een
herinnering aan de wederopbouw van de oorlogsschade in deze omgeving.
Daarnaast is het pand van historisch belang vanwege de oorspronkelijke
functie: een vrij late vestiging van ййn de bekendste
grootwinkelbedrijven in Den Bosch, de firma De Gruyter. 

Het object Hinthamereinde 1 / Zuid Willemsvaart 552-554, bestaande uit
een winkel met twee etagewoningen, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Hinthamereinde 1 / Z.Willemsvaart
552-554’s-Hertogenbosch GMSP II

  PAGE  1 

