’s-Hertogenbosch

Hinthamerstraat 37

Kadastraal	: ’s Hertogenbosch, H-1108

Monumentnr.     : SOM0584

Huidige functie	: winkel-woning 	Bouwjaar	: voorgevel XIXA, oudere kern

Architect             : 

Oorspr.functie	: woon-werkhuis

 

Verbouwingen	: 1907, 1943, 2006

Archief		: Gemeente ’s-Hertogenbosch, afdeling BAM

Datum document: 18-06-2007



						globale aanduiding van het perceel 

	Context

(Bouw)historie:

Het pand Hinthamerstraat 37 is vanouds genaamd “de Koning van
Pruissen”. Het opvallend smalle gebouw bestaat uit een diep voorhuis
met een vast achterhuis waaronder een kelder ligt. Het pand heeft een
bouwkundige kern die minstens uit de 17de eeuw dateert. Het is
waarschijnlijk dat voordat dit pand werd gebouwd, er ter plekke van het
pand en het linker buurpand, dat ook zeer smal is, eerst ййn pand
stond. Het achterhuis is waarschijnlijk in de 17de eeuw met een bouwlaag
opgehoogd, en ook de kap werd in die periode vernieuwd.  In de eerste
helft van de 19de eeuw werd de voorgevel verbouwd tot een lijstgevel.
Waarschijnlijk is tegelijkertijd het voorste deel van de kap op het
voorhuis opgehoogd. Ergens halverwege de 20ste eeuw is deze kap echter
weer gesloopt en vervangen door een plat dak. In 1907 werd een nieuwe
winkelpui gebouwd, en werd de indeling van het pand vrijwel geheel
gewijzigd. De indeling in voor- en achterhuis bleef echter gehandhaafd.
In 1943 werd de achterplaats ten dele bebouwd met facilitaire ruimtes. 
In 1988 kreeg de winkel een nieuwe pui, en in 1996 werd de achterplaats
geheel bebouwd met een tweelaags volume met plat dak. In 2006 is dit
volume verhoogd tot op het peil van het hoofdhuis, met een glazen kap.
De achtergevel werd hierbij gesloopt en de indeling op de verdiepingen
werd gewijzigd. 

Ligging:

Het pand is gelegen aan de zuidzijde van de Hinthamerstraat. De
Hinthamerstraat is vanouds een van de drie belangrijke straten die het
centrum van de stad (de Markt) met het omliggende gebied verbinden. Het
onderhavige gedeelte van de Hinthamerstraat ligt niet ver buiten de
oudste omwalling van de stad, die uit de eerste helft van de 13de eeuw
dateert. Bij de stadsuitbreiding in de eerste helft van de 14de eeuw
kwam ook het meer oostelijke gedeelte van de straat binnen de stadsmuren
te liggen. 

Het pand wordt aan beide zijden begrensd door de buurpanden. Aan de
achterzijde grenst het gebouw aan de brede achterbouw van het linker
buurpand: het perceel is dus geheel bebouwd.

Beschrijving

Algemeen (hoofdvorm, kap):

Het pand bestaat uit een diep voorhuis met een vast achterhuis, op een
zeer smalle langwerpig rechthoekige plattegrond. Het achterhuis is
onderkelderd, maar mogelijk is de kelder volgestort. De begane grond
bevat een winkel en daarboven is er een woning. Het voorhuis bevat een
hoge begane grond en twee verdiepingen, met een plat dak boven de
voorste helft en een kap boven de achterste helft, met daarin een
vliering. Het achterhuis bevat een begane grond en twee verdiepingen,
die lager zijn dan die in het voorhuis, en een zolder met borstwering.
De kap op het achterste deel van het voorhuis en het achterhuis is een
zadeldak dat is gedekt met rode pannen. Achter het hoofdhuis staat een
ondiep bouwvolume uit de late 20ste en de vroege 21ste eeuw, met drie
bouwlagen en een zolder onder een glazen zadeldak. 

Voorgevel:

De voorgevel is een geverfde bakstenen lijstgevel van twee vensterassen
breed, daterend uit de eerste helft van de 19de eeuw. Op de begane grond
bevindt zich een recente winkelpui tussen penanten van een laat
19de-eeuwse winkelpui. Deze penanten hebben hardstenen pedimenten met
een plint, waar bovenop smalle gepleisterde houten pilasters staan met
hardstenen basementen en gesneden decoraties in de schacht. Boven de
recente reclamebak en kroonlijst is er een lage gepleisterde zone in de
gevel, en daarboven is deze gemetseld in handvorm baksteen in staand
verband met knipvoegen met dunne stootvoegen. Op beide verdiepingen zijn
er twee vensters met hardstenen lekdorpels en strekse bogen. De kozijnen
hebben een duivenjager-profiel en bevatten enkelruits schuiframen. Op de
eerste verdieping zijn de vensters relatief hoog en smal; op de tweede
verdieping zijn ze iets lager. Alleen op de tweede verdieping zijn de
bovenramen gevuld met geel glas-in-lood. De gevel wordt afgesloten door
een eenvoudig hoofdgestel. 

Ter rechterzijde bevindt zich een smalle strook van recent metselwerk,
die qua vormgeving niet bij de gevel van het buurpand hoort, maar er qua
bouwtijd wel mee overeen komt (eind 20ste eeuw). Vermoedelijk betreft
het een vernieuwd voorste deel van een gemeenschappelijke zijmuur.

Zijgevels:

Het pand wordt aan beide zijden begrensd door bebouwing. 

Achtergevel:

De eigenlijke achtergevel van het hoofdhuis is bij diverse verbouwingen
in de tweede helft van de 20ste en de vroege 21ste eeuw vrijwel geheel
verwijderd.

Ruimtelijke indeling:

Onder het achterhuis lag een kelder, maar het is niet duidelijk of deze
nog toegankelijk is. Op de begane grond loopt de winkel door tot de
achterzijde van het perceel. Achterin het pand bevindt zich de recente
opgang naar de bovenwoning. De indeling op de verdiepingen is geheel
gewijzigd, maar het onderscheid tussen het oude voor- en achterhuis is
vooral nog herkenbaar doordat de verdiepingsvloeren in het voorhuis
hoger liggen dan in het achterhuis. In het voorhuis bevindt zich op de
verdiepingen een rookkanaal tegen de rechter zijmuur; in het achterhuis
is er een rookkanaal tegen de linker zijmuur.

Constructies:

De zijmuren zijn gemeenschappelijk met de buurpanden. 

Bij opnames door de afdeling BAM in 1988 en 1994 zijn de volgende zaken
waargenomen. De balklagen in het voorhuis zijn enkelvoudig. De
verdiepingsbalklaag in het achterhuis is enkelvoudig en rust op consoles
met ojiefprofielen. De tweede verdiepingsbalklaag in het achterhuis
bestaat uit moer- en kinderbinten en de derde verdiepingsbalklaag is
weer enkelvoudig. De balken van die laatste hebben een
duivenjagerprofiel en dateren uit de 17de eeuw. De kap heeft geen
spanten, en bestaat uit herbruikte 17de-eeuwse sporen.

Interieurelementen: 

Over de interieurelementen is geen documentatie voorhanden.

Erf, bijgebouwen, diversen:

Het perceel is geheel bebouwd.Motivering voor plaatsing op de
gemeentelijke monumentenlijst

1. Architectonische en stedenbouwkundige waarden

Het pand Hinthamerstraat 37 heeft stedenbouwkundige waarde vanwege de
samenhang met de historische gebouwde omgeving en de historische
perceelsstructuur. De gevelwanden van de Hinthamerstraat vormen een
fraai historisch ensemble. Daarnaast heeft het gebouw aanmerkelijke
architectonische waarde omdat het duidelijk herkenbaar is als historisch
huis vanwege de bouwmassa en de lijstgevel uit de eerste helft van de
19de eeuw. 

2. Bouw- en/of kunsthistorische waarden

Het pand heeft bouwhistorische waarde als zijnde historisch huis met een
oude bouwkundige kern, waarin bij diverse verbouwingen moderniseringen
zijn doorgevoerd. De lijstgevel uit de eerste helft van de 19de eeuw is
daarvan de meest duidelijke uiting, maar ook het waarschijnlijk in de
17de eeuw opgehoogde achterhuis is als zodanig herkenbaar. Ook is er
bouwhistorische waarde gelegen in het gegeven dat het pand evenals het
linker buurpand opvallend smal is, waardoor zichtbaar is dat beide op
ййn oud perceel zijn gebouwd.

3. Cultuurhistorische waarden

Het gebouw heeft cultuurhistorische waarde als zijnde een woon-werkhuis
met een oude bouwkundige kern waarin diverse vernieuwingen herkenbaar
zijn uit verschillende historische perioden. 

Het object Hinthamerstraat 37, bestaande uit een voorhuis en vast
achterhuis met een oude bouwkundige kern en aanpassingen uit de 17de en
de 19de eeuw, waaronder de balklagen in het achterhuis en de lijstgevel,
is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Hinthamerstraat 37			’s-Hertogenbosch, GMSP
II

  PAGE  1 

