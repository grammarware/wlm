’s-Hertogenbosch

Kerkstraat 35, 35 A t/m B, 37

Kadastraal	: ’s Hertogenbosch, H-5561

Monumentnr.     : SOM0444

Huidige functie	: winkel-woning 	Bouwjaar	: oude kern, voorgevel
ca.1860/1909, tweede achterhuis en aanbouw XIXa

Architect	: 

Oorspr.functie	: woon-werkhuis

 

Verbouwingen	: 1909, 1934, 1983, 1995, 1999

Archief		: Gemeente ’s-Hertogenbosch, afdeling BAM

Datum document: 08-08-2007



					   globale aanduiding van het perceel

	Context

(Bouw)historie:

Het pand Kerkstraat 37 heeft een oude kern, zoals blijkt uit de opzet
met voorhuis en vast achterhuis (waarschijnlijk uit de periode 15de-18de
eeuw). In de vroege 19de eeuw is waarschijnlijk het tweede vaste
achterhuis gebouwd. Al voor 1823 hoorde dit tweede achterhuis samen met
de achterliggende grond bij het linker buurpand (nr.39). Heden zijn in
het pand een winkel en verschillende appartementen gevestigd, die ten
dele doorlopen in het rechter buurpand (nr.35, dat echter niet tot het
monument behoort).  

Rond 1860 werd de voorgevel vernieuwd in de vorm van een lijstgevel. Een
deel van het achterhuis is in de tweede helft van de 19de afgescheiden:
hierin werd een trappenhuis gemaakt voor het linker buurpand. In 1909 is
het pand vrij ingrijpend verbouwd. Op de begane grond werd kantoorruimte
gemaakt in plaats van een schilderswinkel. De verdiepingsbalklagen zijn
vernieuwd en hoger geplaatst, de zijmuren zijn iets opgetrokken en er is
een nieuwe kap geplaatst. De voorgevel werd (deels?) nieuw opgetrokken,
waarbij de mid-19de-eeuwse vormgeving werd behouden. De indeling is
hierbij ook gewijzigd en er werd een rookkanaal gemetseld tegen de
linker zijmuur aan de voorzijde. Boven het trappenhuis van het buurpand
werd in 1909 een extra kamer gebouwd ter hoogte van de tweede
verdieping. In 1934 is de winkel van het rechter buurpand (nr.39)
uitgebreid naar het voorste deel van nr.37, met een brede nieuwe pui. Op
de verdieping waren de panden al eerder (maar na 1909) samengevoegd. In
1983 werd de winkel weer verdeeld in twee aparte winkels met aparte
puien. Maar in de late 20ste eeuw is de winkelruimte samengevoegd met
het rechter buurpand (nr.35), waartoe de tussenmuur op de begane grond
vrijwel geheel werd gesloopt. In 1995 is de pui vernieuwd, en in 1999 is
de woonruimte-indeling op de verdieping gewijzigd voor de vestiging van
appartementen.

Ligging:

Het pand is gelegen aan de zuidwestzijde van de Kerkstraat in een
gesloten gevelwand aan het voorplein van de Grote Kerk (vm. NH kerk),
die tegenover het pand ligt. 

De Kerkstraat verbindt vanouds de Markt met de Sint-Janskerk, vandaar de
naam. De straat is voor het eerst vermeld in 1311. Van oorsprong (eind
12de eeuw - begin 13de) stond er aan het noordwestelijke uiteinde van de
straat, bij de Markt, waarschijnlijk een huis, maar is dat later
gesloopt om over het perceel een verbinding met de kerk te creлren,
waarbij ook een opening in de oudste stadsmuur uit de vroege 13de eeuw
werd gemaakt. Bij de stadsuitbreiding in de eerste helft van de 14de
eeuw kwamen de gehele straat en de kerk binnen de stadsmuren te liggen.
Het voorplein van de Grote Kerk is gecreлerd in 1822-’23. In deze
jaren moest de bestaande bebouwing aan de noordoostzijde van de
Kerkstraat tot aan de Hinthamerstraat wijken voor de bouw van deze kerk
en de aanleg van een voorplein. 

Kerkstraat 37 vormt een kadastrale eenheid met het linker buurpand
nr.39, dat ook gemeentelijk monument is. Aan de achterzijde ligt een
grote tuin die grenst aan de percelen van Verwersstraat 20 en
Fonteinstraat 2.

Beschrijving

Algemeen (hoofdvorm, kap):

Het pand bestaat uit een voorhuis met twee vaste achterhuizen en een
achteraanbouw. De plattegrond heeft een langwerpige rechthoekige vorm.
Het voorhuis bevat een hoge begane grond, twee verdiepingen en een
zolder met borstwering. Het zadeldak heeft een schild aan de voorzijde
en is gedekt met rode en gesmoorde oud-Hollandse pannen. Het eerste
achterhuis bevat een begane grond en een verdieping met een vide op het
niveau van de tweede verdieping in het voorhuis, onder een plat dak. Het
tweede achterhuis is dieper dan het eerste, en bevat twee bouwlagen
onder een plat dak. Hier tegenaan staat aan de achterzijde rechts een
klein, min of meer vierkant, bouwvolume van ййn bouwlaag met een plat
dak.

Voorgevel:

De voorgevel is een symmetrische gepleisterde lijstgevel daterend van
omstreeks 1860 en (deels?) herbouwd in 1909. Op de begane grond is er
tussen penanten een grote gevelopening met een recente pui en
omlijsting. Hierboven is de gevel gepleisterd. Op de eerste verdieping
zijn er twee vensters met recente lekdorpels, kozijnen met kwarthol
profiel en T-draairamen met bovenlichten voorzien van groen
glas-in-lood. Op de tweede verdieping is er twee soortgelijke vensters,
maar deze zijn iets hoger, hebben gepleisterde lekdorpels en zijn in de
bovenlichten voorzien van ййn ruit in plaats van glas-in-lood. De
gevel wordt afgesloten door een classicistisch hoofdgestel met een
gepleisterde architraaf en een fries met twee cassetten, en een
geprofileerde houten kroonlijst. Aan de linkerzijde steekt de kroonlijst
van het buurpand over die van het onderhavige pand. 

Zijgevels:

Het pand wordt aan beide zijden begrensd door bebouwing, maar aan de
achterzijde ligt de linker zijgevel van het tweede achterhuis op de
verdieping vrij. Foto’s in het archief van de afdeling BAM uit 1978
geven het volgende beeld. De gevel is gecementeerd. Op de begane grond
bevond zich links een venster met een gecementeerde lekdorpel en een
T-draairaam en direct hierboven een spaarveld in liggend formaat. Recent
is de eenlaags uitbouw tegen de achtergevel van het buurpand nr.39
echter verlengd waardoor tegen dit geveldeel aan is gebouwd. Op de
verdieping is rechts een venster met gecementeerde lekdorpel, dubbel
draairaam en tweeruits bovenlicht. Rechts daarnaast bevindt zich nog
zo’n venster. Langs de dakrand een eenvoudige houten lijst.  

Links tegen de achtergevel van dit tweede achterhuis staat een klein
eenlaags volume met plat dak, dat net als het tweede achterhuis
waarschijnlijk uit de vroege 19de eeuw dateert. De linker zijgevel
hiervan heeft een hardstenen plint en is verder uitgevoerd in schoon
metselwerk met handvorm baksteen. Boven de plint is er een borstwering
bekroond door een hardstenen waterlijst. De gevel heeft geblokte
hoeklisenen met schijnvoegen, die een hoofdgestel met architraaf,
bakstenen fries en geprofileerde houten gootlijst dragen. Midden in de
gevel bevindt zich een deuropening met een geprofileerde omlijsting
(hout of stuc) en een paneeldeur met metalen handgreep.

Achtergevel:

De achtergevel is vanuit de openbare ruimte niet waar te nemen. Een
bouwtekening uit 1998 en de foto’s uit 1978 geven het volgende beeld.
De gevel is gecementeerd. Op de begane grond staat links de eenlaags
aanbouw tegen de gevel. Op de verdieping links een recente doorgang naar
het dakterras op de aanbouw. Langs de dakrand loopt een eenvoudige
houten lijst. De eenlaags aanbouw heeft een achtergevel die net als de
zijgevel is gemetseld in handvorm baksteen, met een hardstenen plint,
rechts een geblokte bakstenen hoekliseen en een hoofdgestel met
bakstenen fries. Midden in de gevel bevindt zich een fors venster met
een tweeruits (schuif?)raam.

Ruimtelijke indeling:

Volgens een bouwtekening uit 1998 is de ruimtelijke indeling als volgt.
Op de begane grond is een grote winkelruimte die doorloopt in het
rechter buurpand. Alleen het achterste deel van het tweede achterhuis en
de achteraanbouw zijn afgescheiden. De verdiepingen zijn verdeeld in
twee appartementen, ййn voorin het pand en ййn achterin, met
ertussen een hal met het trappenhuis dat in de tweede helft van de 19de
eeuw werd gebouw ten bate van het linker buurpand. De indeling is
gewijzigd in de late 20ste eeuw. De indeling in voorhuis met twee
achterhuizen is op de verdiepingen achter nog duidelijk zichtbaar. In
het voorhuis loopt tegen de linker zijmuur een rookkanaal uit 1909 met
op alle verdiepingen een stookplaats.

Constructies:

Volgens een documentatierapport van de afdeling BAM uit 2004 bevat het
pand de volgende constructies. De balklagen zijn enkelvoudig. De kap op
het voorhuis heeft schaarspanten en dateert uit 1909. De linker  zijmuur
is een gemeenschappelijke muur die gedeeltelijk in de 20ste en 21ste
eeuw doorbroken is. De rechter zijmuur is ook gemeenschappelijk met het
buurpand. Deze is op de begane grond vrijwel geheel gesloopt.  

Interieurelementen:

Volgens foto’s in het archief van de afdeling BAM uit 1999 en het
documentatierapport uit 2004 bevinden zich in het pand de volgende
waardevolle interieurelementen. Er is een stucplafond van rond 1900 met
lijstwerk en eenvoudig middenelement in de voorkamer op de tweede
verdieping. In deze kamer zit tegen de linker zijmuur een
schoorsteenmantel van zwart natuursteen uit dezelfde periode. Een
verdieping lager is er een schoorsteenmantel van wit en grijs dooraderde
rood-oranje natuursteen. In de achterkamer bevindt zich een tufstenen
schoorsteenmantel van rond 1940 tegen de linker zijmuur. Het hang- en
sluitwerk op de eerste verdieping van de ramen in de voorgevel en deuren
in de achtergevel dateert ook nog van rond 1900 en is uitgevoerd in
gietijzer met krulwerk. Het trappenhuis in het achterhuis, dat in de
late 19de eeuw is gebouwd ten behoeve van de ontsluiting van het linker
buurpand (nr.39), heeft een rijk interieur met een stucplafond met
lijstwerk, hoekelementen en een groot middenelement met krulwerk, een
doorgang met gestucte voluutconsoles en een bordestrap met balustrades
met geprofileerde leuningen en gietijzeren spijlen. Aan de uiteinden van
de leuningen zijn er rijke gesneden eindstukken, en tegen de zijkant van
de trap zijn gesneden krulelementen aangebracht.

Erf, bijgebouwen, diversen:

  Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het object Kerkstraat 37 heeft stedenbouwkundige waarde vanwege de
samenhang met de historische gebouwde omgeving en de historische
perceelsstructuur. De gevelwanden van de Kerkstraat en het plein voor de
Grote Kerk vormen een fraai historisch ensemble. Vanwege de ligging aan
het plein heeft het pand extra stedenbouwkundige waarde. Daarnaast heeft
het pand aanmerkelijke architectonische waarde omdat het duidelijk
herkenbaar is als historisch winkel/woonhuis, met een gepleisterde
lijstgevel van rond 1860, die in 1909 is verbouwd.

2. Bouw- en/of kunsthistorische waarden

Het pand heeft bouwhistorische waarde omdat het nog duidelijk herkenbaar
is als historisch huis, met een oude bouwkundige kern met voor- en
achterhuis, waarin in verschillende fasen veranderingen zijn doorgevoerd
en bouwdelen aan zijn toegevoegd. De eenlaags aanbouw aan de achterzijde
uit de vroege 19de eeuw, de lijstgevel van rond 1860 (verbouwd in 1909)
en het trappenhuis uit de tweede helft van de 19de eeuw zijn de meest
duidelijke uitingen daarvan. De rijke aankleding van het trappenhuis
heeft ook architectuur- en kunsthistorische waarde.

3. Cultuurhistorische waarden

Het gebouw heeft cultuurhistorische waarde als zijnde een woon-werkhuis
met een oude kern waarin diverse vernieuwingen herkenbaar zijn uit
verschillende historische perioden, zoals de voorgevel en het
trappenhuis uit de 19de eeuw.

Het object Kerkstraat 37, bestaande uit een huis met een oude kern met
voor- en achterhuis, lijstgevel en trappenhuis van rond 1860 en
achteraanbouw uit de vroege 19de eeuw, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Kerkstraat 37			’s-Hertogenbosch, GMSP II

  PAGE  5 

