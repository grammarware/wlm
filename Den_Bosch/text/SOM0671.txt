’s-Hertogenbosch

Sint Jorisstraat 11

Kadastraal	: ’s Hertogenbosch, G-5583

Monumentnr.     : SOM0671

Huidige functie	: kantoor	Bouwjaar	: XIXa, kern XV-XVI

Architect	: 

Oorspr.functie	: woon-werkhuizen

 

Verbouwingen	: 1980

Archief		: Gemeente ’s-Hertogenbosch, afdeling BAM

Datum document: 06-11-2007



globale aanduiding van het perceel

Context

(Bouw)historie:

Het pand Sint Jorisstraat 11 bestaat uit twee panden die in 1529 zijn
samengevoegd. Het pand is gelegen op de hoek met het
Kruisbroedersstraatje, waar tot in de 18de eeuw de poort tot het
Kruisbroedersklooster stond. Deze poort had een poorthuis. Wat nu het
linker pand is waren oorspronkelijk drie afzonderlijke kleinere huisjes,
waarvan de achterste twee op het Kruisbroedersstraatje georiлnteerd
waren. In de zijgevel aan het Kruisbroedersstraatje is deze verdeling in
drie pandjes nog enigszins zichtbaar door verschillende ‘knikken’ in
de gevel. Van beide achterhuisjes zijn intern nog oude samengestelde
balklagen (XV - XVI) bewaard gebleven. In het laatste kwart van de 18de
of het eerste kwart van de 19de eeuw is het samengevoegde pand verbouwd.
In deze bouwfase werd de indeling van het pand gewijzigd en kwam de
gezamenlijke voorgevel tot stand. Deze indeling is in hoofdlijnen nog
aanwezig. In de tweede helft van de 20ste eeuw zijn er inwendig enkele
wijzigingen doorgevoerd en is er tegen de achtergevel van het linker
pand een nieuw achterhuis gerealiseerd (ca. 1980). Tevens is de
achtergevel van het rechter pand gewijzigd.

Ligging:

Het pand ligt aan de westelijke zijde van de Sint Jorisstraat, op de
hoek met het Kruisbroedersstraatje. Oorspronkelijk liep het perceel door
tot aan de achterliggende Dieze. In de 16de eeuw werd er over de Dieze
een ййnlaags achterhuis gebouwd (het huidige kruisbroerdersstraatje
42). Op de kadastrale minuut uit 1823 hoort deze bebouwing al niet meer
bij het perceel van Sint Jorisstraat 11.

Oorspronkelijke bestond het linker pand uit drie kleinere pandjes,
waarvan de achterste twee op het Kruisbroedersstraatje georiлnteerd
waren. Rechts van het pand loopt een overbouwde steeg. Deze behoort bij
het rechter buurpand.

De Sint Jorisstraat dankt haar naam aan de Sint Joriskapel die vroeger
op de hoek van de Keizerstraat heeft gestaan. Van oudsher stonden er in
deze straat veel kerkelijke gebouwen. Zo was er in de 17de eeuw ook een
schuilkerk, ‘de kapel van de zeven Weeлn’. Deze had een ingang aan
de Vughterstraat en aan de Sint Jorisstraat bij nr. 16. 

Beschrijving

Algemeen (hoofdvorm, kap):

Het rechter pand bestaat uit een voorhuis met vast achterhuis. Het
voorhuis omvat een begane grond, verdieping en zolder met borstwering.
Het achterhuis heeft een kelder, begane grond, verdieping en zolder met
borstwering. Het linker pand bestaat uit drie samengevoegde kleinere
pandjes. Het geheel heeft een begane grond, verdieping en zolder met
borstwering. Tegen de achtergevel staat een nieuwe aanbouw met topgevel
uit ca. 1980. Het geheel wordt gedekt door een dubbel schilddak met
gesmoorde Oud Hollandse pannen. Het achtererf is onbebouwd. 

Voorgevel:

De brede voorgevel is gepleisterd. De ingang is links uit het midden
gesitueerd en bevat een kozijn met duivejagerprofilering en een
paneeldeur met bovenlicht binnen een gestucte geprofileerde omlijsting.
Rechts en links van deze ingang, gevat in een zelfde omlijsting, zitten
twee vensters met 6-ruits schuiframen met een brede middenstijl. Onder
deze vensters zit een hardstenen lekdorpel. Op de verdieping, boven een
kordonlijst, zijn vier vensters met 6-ruits dubbele draairamen en
bovenlicht zichtbaar. Ook deze vensters zijn gevat in een gepleisterde
geprofileerde omlijsting. Tegen het rechter geveldeel zijn ter hoogte
van de eerste verdiepingsvloer drie S-vormige ankers zichtbaar en ter
hoogte van de zoldervloer drie staafankers. De gevel wordt afgesloten
door een hoofdgestel met architraaf, gepleisterd fries en een houten
kroonlijst.

Zijgevels:

De linker zijgevel aan het Kruisbroedersstraatje is geheel gepleisterd.
In het linker deel van de gevel zitten op de begane grond drie vensters
met 6-ruits schuiframen en op de verdieping vier vensters met 6-ruits
schuiframen. Het rechter deel van de gevel is blind uitgevoerd. Ter
hoogte van de eerste verdiepingsvloer en zoldervloer zijn enkele
staafankers en grote X-vormige ankers zichtbaar. Op de hoek met de
achtergevel is een oude kanonskogel ingemetseld. De gevel wordt
afgesloten door een eenvoudige daklijst.

De rechter zijgevel wordt grotendeels aan het zicht onttrokken door het
rechter buurpand. Tegen deze gevel loopt een overbouwde steeg. Op een
verbouwingstekening uit 1978 staat deze gevel als volgt weergegeven: Op
de begane grond is ййn venster met 12-ruits raam. Op de verdieping is
ййn rond venster en een 4-ruits raam met bovenlicht, beide ten behoeve
van het trappenhuis.

Achtergevel: 

De achtergevel van het rechter pand is niet zichtbaar vanuit de openbare
ruimte. De achtergevel van het linker pand wordt door de nieuwe aanbouw
met topgevel aan het zicht onttrokken. Op bouwtekeningen uit 1979 zijn
beide gevels als volgt weergegeven: De achtergevel van het rechter pand
heeft op de begane grond twee vensters met een 6-ruits raam en rechts
hiervan een ingang. Vanwege de kelder ligt de begane grond vloer wat
boven het maaiveld. Op de eerste verdieping heeft de gevel twee vensters
met 6-ruits raam en ййn venster met een 3-ruits raam. De gevel wordt
afgesloten door een eenvoudige daklijst. Deze wordt in het midden
onderbroken door een dakkapel met een venster met 6-ruits raam. De oude
achtergevel van het linker pand is niet meer zichtbaar. Deze achtergevel
had links en rechts op de begane grond een ingang. Centraal hier
tussenin zat een venster met T-raam. Op de verdieping waren twee
vensters met 6-ruits schuifraam met een brede middenstijl. Ter hoogte
van de verdiepingsvloeren zaten S-vormige ankers.

Ruimtelijke indeling:

Aan de hand van de bouwtekeningen uit 1978 en 1979 en een beschrijving
uit 1978 kan het volgende gezegd worden over de ruimtelijke indeling van
het pand: De kelder onder het achterhuis van het rechter pand is van
binnenuit toegankelijk. Oorspronkelijk was deze ook vanaf het achtererf
toegankelijk. Het trappenhuis uit de late 18de of vroege 19de eeuw ligt
in het derde balkvak van het voorhuis. In zowel het voor- als achterhuis
loopt tegen de rechter zijmuur een rookkanaal.

Het linker pand had rechts op de begane grond oorspronkelijk een gang
die toegang verschafte tot de ruimtes in het linker, maar ook in het
rechter pand. Deze is tijdens de verbouwing in 1980 grotendeels
verwijderd. De 19de-eeuwse indeling is ook op de verdiepingen gewijzigd.
Tegen de linker zijmuur lopen drie rookkanalen.

Constructies:

Aan de hand van de bouwtekeningen uit 1978 en 1979 en een beschrijving
uit 1978 kan het volgende gezegd worden over de constructies van het
pand: Het rechter pand heeft onder het achterhuis een kelder. Deze heeft
een tongewelf in de langsrichting en zorgt ervoor dat de vloer van de
begane grond van het achterhuis ongeveer 80 cm boven peil ligt. De
balklagen van zowel het voorhuis als het achterhuis zijn samengesteld
(voorhuis drie vakken, achterhuis twee). De zolderbalklaag van het
achterhuis is modern. De kap, die ййn geheel is met het linker pand,
is 20ste-eeuws.

Het linker pand bestond vroeger uit drie afzonderlijke huisjes. Van
beide achterste huisjes zijn de twee balkvakken tellende eiken moer- en
kinderbinten met gotische sleutelstukken nog bewaard gebleven. De
oorspronkelijke scheidingsmuur tussen beide pandjes is niet meer
aanwezig. De zolderbalklaag is enkelvoudig. Het oorspronkelijke
hoekpandje aan de Sint Jorisstraat is lager geweest en bestond uit ййn
bouwlaag en een kap. Hierdoor waren de zijgevels van het rechter pand en
het eerste achterliggende pandje aan het Kruisbroedersstraatje
zichtbaar. Beide gevels zijn nog grotendeels aanwezig. De zijgevel van
het eerste achterliggende pandje heeft twee hoge blindnissen. Het
bovenste gedeelte van de gevel (van het poortgebouw) met de spitsbogen
van de blindnissen is gesloopt. 

Interieurelementen

In de beschrijving uit 1978 worden enkele waardevolle interieurelementen
genoemd. Zo bevat het rechter pand twee marmeren schoorsteenmantels en
enkele geprofileerde paneeldeuren en een fraai trappenhuis (XVIIIB of
XIXA)

Erf, bijgebouwen, diversen:

Tegen de achtergevel van het linker pand staat een nieuw
achterhuis/aanbouw. Het achtererf is verder niet bebouwd. 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Sint Jorisstraat 11 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het perceel liep oorspronkelijk door tot aan de
achterliggende Dieze. Het pand bestaat uit twee samengevoegde panden en
ligt op de hoek met het Kruisbroedersstraatje. Aan de rechter kant wordt
het bovendien begrensd door een overbouwd steegje. De gevelwanden van de
Sint Jorisstraat vormen vrijwel in hun geheel een fraai historisch
ensemble. Omdat het pand voorzien is van een brede lijstgevel, is het
geheel zeer beeldbepalend binnen deze gevelwand aan de Sint Jorisstraat
en heeft het pand een architectonische waarde. 

2. Bouw- en/of kunsthistorische waarden

Achter de voorgevel uit het begin van de 19de eeuw gaat een waardevolle
15de of 16de-eeuwse kern schuil. Hiervan zijn balklagen en oud muurwerk
bewaard gebleven. Het pand heeft dan ook een hoge bouwhistorische
waarde. Daarnaast bevat het pand enkele waardevolle interieurelementen
uit het laatste kwart van de 18de of eerste kwart van de 19de eeuw.

3. Cultuurhistorische waarden

De kern van Sint Jorisstraat 11 bestaat uit vier panden uit de 15de of
16de eeuw (waar nog restanten van het poortgebouw van het voormalige
Kruisbroedersklooster bewaard zijn gebleven) die reeds in de loop van de
16de eeuw zijn samengevoegd. De oorspronkelijke situatie van deze panden
is in grote lijnen nog herleidbaar. Hierdoor heeft het geheel een hoge
cultuurhistorische waarde. De verbouwing uit het einde van de 18de of
begin 19de eeuw is kenmerkend voor de ontwikkeling in die periode,
waarbij veel oude panden geheel of gedeeltelijk werden vernieuwd en
werden voorzien van een nieuwe voorgevel.

Het object Sint Jorisstraat 11, hoekpand, bestaande uit vier in kern
middeleeuwse panden die reeds in de 16de eeuw zijn samengevoegd tot
ййn pand, dat in XVIIId of XIXa werderom is verbouwd,  is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Sint Jorisstraat 11                           
            ’s-Hertogenbosch, GMSP II

  PAGE  5 

