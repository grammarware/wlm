’s-Hertogenbosch

Vughterweg 21

Kadastraal	: ’s-Hertogenbosch, I-1600

Monumentnr.	: SOM0723

Huidige functie	: wonen	Bouwjaar	: 1934

Architect	: H.W. Valk

Oorspr.functie	: wonen

 

Verbouwingen	: 1959

Archief		: Gemeente ’s-Hertogenbosch, afdeling BAM

Datum document: 06-11-2009



globale aanduiding van het perceelContext

(Bouw)historie:

De Vughterweg waaraan het pand is gelegen vormt ййn van de oude
uitvalswegen van de stad en is de verbindingsweg tussen Den Bosch en
Vught. Op oud kaartmateriaal is de weg goed te zien. Via de binnen de
vesting Den Bosch gelegen Vughterstraat en de Vughterpoort bereikte men
deze langs de Dommel gesitueerde uitvalsweg. Zoals gebruikelijk bij de
meeste steden en dorpen kwam er ook hier in de late 19de en eerste helft
20ste eeuw lintbebouwing in de vorm van villa’s en grote huizen in
bijbehorende tuinen die aan Den Bosch en Vught een welvarend aanzicht
verleenden. Verder is er direct ten westen van de bebouwing waartoe het
onderhavige pand behoort een klein villawijkje (Vughterpoort) dat uit
het interbellum dateert. Dit uit de Willem van Oranjelaan bestaande
wijkje is aangelegd ter plekke van een gesloopte gasfabriek.   

Bouwtekeningen, H.W. Valk 1934.

      

De villa aan de Vughterweg 21 is in 1934 gebouwd, door de bekende
architect H.W. Valk (1886-1973). Opdrachtgever was mevr. E. van de
Laar-Van den Dungen. Het is bekend dat er in ieder geval in 1959 nog een
Van de Laar woonde, want toen liet ene J. van de Laar een kleine
interieurverbouwing uitvoeren. Het toen nog immer bestaande
architectenbureau van Valk (H.W. Valk, G.H.F. Valk en H.W. Valk jr.)
leverde het ontwerp. 

H.W. Valk geldt als ййn van de belangrijkste vertegenwoordigers van de
traditionalistische bouwkunst van voor de oorlog. Hij bouwde vooral in
het zuiden van het land en heeft een groot aantal kerken alsook
woonhuizen op zijn naam staan. Bekend is onder meer zijn eigen
kasteelachtige woonhuis uit 1932 dat vlakbij het onderhavige pand
eveneens aan de Vughterweg is gesitueerd (Fort Sint Antonie). Het twee
jaar jongere huis op nr. 21 komt in de detaillering sterk overeen met
dit pand. 

Hendrik Willem Valk richtte in 1915 zijn eigen bureau op dat
aanvankelijk in het Limburgse Blerick was gevestigd, maar drie jaar
later werd overgeplaatst naar Den Bosch. Hier kreeg hij onder meer
enkele opdrachten voor de nieuw aangelegde wijk De Muntel. Na
aanvankelijk in de stijl van de Amsterdamse School en het Expressionisme
te hebben gewerkt ontwikkelde hij zich steeds meer tot een
traditionalist. Het Traditionalisme van de Delftse School en architecten
als A.J. Kropholler vormde een reactie op de modernistische bouwkunst
van het Functionalisme. Valk voelde zich nauw verwant met de
traditionalistische richtingen en liet zich inspireren door de
Oudhollandse kerken- en huizenbouw. 

Net als zijn eigen woonhuis laat de hier bedoelde villa zien hoezeer dit
leidde tot een schilderachtig en romantisch aandoend ontwerp waarin
uitgangspunten als ambachtelijkheid en geborgenheid volledig tot hun
recht komen. Karakteristiek voor het onderhavige pand is de
asymmetrische opzet met een kap met ongelijke zijden en in
quasi-middeleeuwse kloostermoppen gemetselde gevels. De vensters en
ingangen hebben een houten invulling, met getoogde ramen die werden
voorzien van glas-in-lood. Markant zijn verder enkele tufstenen details
zoals de aanzetblokken van de rondbogen waaronder de tuindeuren zijn
gevat. In relatie met de omringende ‘wilde’ tuin waarin zich onder
meer een markante magnolia bevindt vormt het ontwerp nog altijd een
harmonieuze eenheid.        

Ligging:

Het pand ligt vrijstaand aan de westzijde van de tegenwoordig een drukke
verkeersweg vormende Vughterweg. Hier maakt het object deel uit van een
reeks villa’s langs een halfrond plantsoen dat tezamen met een
vergelijkbaar plantsoen aan de oostkant van de Vughterweg een
onderbreking vormt langs het rechte tracй van de straat. Aan beide
kanten vormen de betreffende villa’s een halfronde reeks. Verder is er
laanbeplanting in de vorm van forse platanen.         

Beschrijving

Algemeen (hoofdvorm, kap):

Het bouwwerk heeft een L-vormige plattegrond en telt twee bouwlagen
onder omlopende zadeldaken met een brede overstek en ongelijke zijden.
De dakschilden zijn gedekt met rode muldenpannen. Waar de schilden
verder naar beneden zijn doorgestoken zijn ze licht gezwenkt. Op de nok
bevinden zich twee bakstenen schoorstenen. Het metselwerk van de gevels
is uitgevoerd in kloostermoppen in een genuanceerde kleurstelling en in
een wild verband met grove voegen. De topgevels zijn voorzien van
vlechtingen. Ramen en deuren zijn in hout uitgevoerd. De nu nog slechts
deels van glas-in-lood voorziene ramen zullen (uitgaande van de
bouwtekeningen uit 1934) oorspronkelijk allemaal met glas-in-lood gevuld
zijn geweest. Tenzij anders genoemd bevindt zich langs de onder- en
bovenzijde van de vensters een rollaag.    

Voorgevel:

De op de straat gerichte voorgevel (oostzijde) omvat de kopgevel van het
langgerekte deel van de L-vorm. Hier is de gevel op de begane grond
voorzien van een fors venster met een enkelruits (= zonder
roedenverdeling) raam. Het venster wordt omkaderd door gemetselde
hoekdammen die de aanzet vormen voor een geprofileerde segmentboog met
een blinde boogtrommel. Tufstenen hoekblokken vormen de aanzet en
bekroning van de dammen. Rechts is de gevelhoek ter hoogte van de begane
grond afgeschuind, met aan de bovenzijde een getrapte tromp. In de
afschuining bevindt zich een venster met een enkelruits en getoogd raam.
Op de bovenverdieping ontvangt het pand daglicht door een venster met
drie van dergelijke (draai-)ramen, met glas-in-lood. Geheel bovenin is
er een zoldervenster met ййn raam dat eveneens getoogd is en gevuld is
met glas-in-lood.   

    

Zijgevels:

Op de rechter zijgevel (noordkant) sluit een kleine driezijdige erker
aan, met enkelruits ramen en aan de bovenzijde een balkon. Rechts
hiervan bevindt zich de hoofdingang van de woning en uiterst rechts is
er een garage-uitbouw. Op de verdieping heeft de woning links een
balkoningang, met rechts daarvan twee vensters. De garage is voorzien
van een lessenaarsdak met dekking als genoemd en heeft aan de
straatzijde een getoogde inrit met een dubbele deur met smeedijzeren
gehengen. 

In de zuidelijke lengtegevel bevinden zich twee ingangspartijen, elk met
een dubbele tuindeur. De enkelruits deurramen zijn getoogd en verder
bevinden zich hier bovenlichten die naar voren springen ten opzichte van
de deuren, voorzien zijn van diagonaalroeden en zijn gevat onder een
geprofileerde rondboog. De dagkanten van de ingangen zijn afgeschuind en
verlevendigd met tufstenen hoekblokken die de aanzet vormen voor
voornoemde bogen. Links van deze ingangspartij bevindt zich een in een
tufstenen sierkader gevat medaillonvormig venster. Rechts is er een
venster met twee enkelruits ramen met een toog. Op de verdieping
bevinden zich drie vensters, tweemaal met drie enkelruits ramen en
ййnmaal (uiterst rechts) met twee van dergelijke ramen. Ook nu hebben
de ramen een getoogde bovenrand. Ze zijn voorzien van glas-in-lood. 

De korte vleugel die uiterst links op de zuidgevel aansluit heeft aan de
oostzijde een ingang met tuindeuren als voornoemd. Verder heeft deze
vleugel zowel beneden als boven vensters met getoogde ramen.  

   

Achtergevel:

De achtergevel is niet gezien. 

Ruimtelijke indeling:

Op basis van de beschikbare documentatie heeft de woning een ruime
centrale hal en zowel aan de voorzijde als langs de achtergevel een
ruime woon- en leefkamer. Op de verdieping leidt een langs de zijgevel
gelegen corridor naar de verschillende slaapkamers. 

Constructies:

Houten balklagen. Uit gewapend beton bestaande keldervloer.  

 

Interieurelementen

Het interieur is niet bezocht. Vermoedelijk bevat de woning nog diverse
originele interieurelementen. Het interieur is mede beschermd voor zover
het monumentale waarden omvat.

Erf, bijgebouwen, diversen:

Langs de voortuin bevindt zich een lage, in kloostermoppen gemetselde
tuinmuur die wordt beлindigd door een rollaag. Verder bevinden zich
langs het op de tuindeuren aansluitende terras vergelijkbare muurtjes. 

Literatuur/bronnen:

Grooten, C.H., Moderne Nederlandsche Landhuisbouw. Villa- en
landhuisbouw te ’s-Hertogenbosch en Vught, in: Vakblad voor de
Bouwbedrijven, 1938, jrg. 34 (nr. 21, bijlage), p. 265

Vaart, Jan M.M. van der, Hendrik Willem Valk 1886-1973. Moderne
bouwtechniek-neoromantische esthetiek, Rotterdam 2007 (Bonasreeks)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterweg 21 heeft stedenbouwkundige waarde vanwege de
samenhang met de historische gebouwde omgeving die dateert uit de
periode van het interbellum. Het pand maakt deel uit van een gave reeks
gevarieerd vormgegeven historische villa’s in bijbehorende tuinen,
welke in een halfronde lijn zijn gegroepeerd. Tezamen met de
tegenoverliggende villareeks aan de oostkant van de Vughterweg vormt de
reeks een omkadering van enkele plantsoenen die een afwisselende
onderbreking vormen langs het rechte tracй van de Vughterweg. Als
onderdeel van deze reeksen en tezamen met de hier eveneens gesitueerde
forse laanbeplanting maakt het bedoelde object deel uit van een
waardevol en harmonieus ensemble.    

2. Bouw- en/of kunsthistorische waarden

Het in 1934 door de bekende architect H.W. Valk gebouwde pand is een
goed voorbeeld van villabouw uit het interbellum. De zowel in de
hoofdvorm als in de detaillering gaaf bewaard gebleven villa geeft een
helder beeld van het oeuvre van deze architect die een groot aantal
opmerkelijke ontwerpen in ’s-Hertogenbosch en het zuiden van het land
op zijn naam heeft staan. Karakteristiek voor het in een
traditionalistische trant uitgevoerde bouwwerk is de schilderachtige en
ambachtelijke vormgeving met in kloostermoppen gemetselde gevels,
ongelijke dakschilden en diverse markante details zoals een in tufsteen
gevat medaillonvenster en vensters met getoogde ramen. Door zijn opzet
en vormgeving is het ontwerp karakteristiek voor de ‘eigen positie’
die Valk binnen de traditionalistische ontwikkelingen innam.       

3. Cultuurhistorische waarden

Het gebouw heeft cultuurhistorische waarde als een markant voorbeeld van
villa-architectuur uit de jaren 1930. Het bouwwerk geeft een heldere
indruk van de wijze, waarop de gegoede middenklasse in deze periode was
gehuisvest. Daarnaast verwijst het pand, als onderdeel van de
representatieve bebouwing langs een uitvalsweg van de stad naar de
contemporaine ideeлn omtrent de invulling van de op een stad of dorp
aansluitende toegangswegen. Als een onderdeel van de bebouwing langs de
rand van het kleine villawijkje Vughterpoort verwijst het object naar de
Bossche stadsuitbreidingen tijdens het interbellum toen dit wijkje ter
plekke van een gesloopte gasfabriek is aangelegd.

   

Het object Vughterweg 21, bestaande uit een uit 1934 daterende
vrijstaande villa met garage en bijbehorende tuinmuurtjes, is op basis
van bovenstaande criteria beschermenswaardig als gemeentelijk monument
in de gemeente ‘s-Hertogenbosch

Redengevende omschrijving Vughterweg 21                                 
          ’s-Hertogenbosch, GMSP II

  PAGE  5 

