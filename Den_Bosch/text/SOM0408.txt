’s-Hertogenbosch (Rosmalen)

Dorpsstraat 47/ Raadhuisstraat 2.

Kadastraal	: Rosmalen, H-293, H-3887

Monumentnr.	: SOM0408

Huidige functie	: horeca/ winkel/ wonen	Bouwjaar	: 1951-1952

Architect	: J.C. Kanders, Rosmalen

Oorspr.functie	: winkel/ wonen

 

Verbouwingen	: 1975, 1985

Archief		: Gemeente ’s-Hertogenbosch, afdeling BAM

Datum document: 03-06-2009



NB.

Alhoewel deze beschrijving ook de adressen Raadhuisstraat 4 en 4A omvat
wordt vooralsnog op grond van deze redengevende omschrijving alleen
Dorpsstraat 47 en Raadhuisstraat 2 aangewezen. De aanwijzing van
Raadhuisstraat 4 en 4A volgt later.

globale aanduiding van de percelenContext

(Bouw)historie:

Het gaat hier om de markante door een klokgevel gekenmerkte bebouwing op
de hoek van de Dorpsstraat en de Raadhuisstraat in het centrum van het
dorp Rosmalen dat deel uitmaakt van de gemeente ’s-Hertogenbosch. Het
betreffende cafйpand met toebehoren is tezamen met de belendende
bebouwing aan de Dorpsstraat 49, 51 en 53 vanuit ййn opzet
gerealiseerd. Op laatstgenoemde adressen onderging de bebouwing een
aantal ingrijpende wijzigingen waardoor deze panden buiten de beschermde
status vallen. Bovendien blijft hun architectonische en
stedenbouwkundige betekenis ondergeschikt ten opzichte van de te
beschermen bebouwing. 

Dorpsstraat 49, 51, 53. 

De geschiedenis van Rosmalen gaat terug op de vroege Middeleeuwen, toen
in 815 voor het eerst melding werd gemaakt van “Rosmalla” of
“Rosmella”. Het dorp groeide in de loop van de tijd uit rondom de
Sint Lambertuskerk en kende lange tijd vooral een agrarische functie. Na
de Tweede Wereldoorlog – waarin het dorp bij de bevrijding overigens
te maken kreeg met hevige gevechten – ontwikkelde Rosmalen zich
evenwel tot een belangrijk forensendorp. Na hevig verzet is deze plaats
in januari 1996 samengevoegd met de gemeente ’s-Hertogenbosch.  

Het hier bedoelde object is een voorbeeld van de in het centrum van
Rosmalen na de oorlog gerealiseerde nieuwbouw. In veel gevallen ging het
toen om wederopbouw maar in het onderhavige geval ging het om nieuwbouw
na sloop van de voorgaande bebouwing. Het was J.C. Kanders uit Rosmalen
die het ontwerp leverde. 

  

Historische opnames van Raadhuisstraat 2, 4  en Dorpsstraat 47,
omstreeks 1960 (Beeldbank ’s-Hertogenbosch).

  

Tot aan de sloop rond 1950 stond hier de oude brouwerij van de familie
Van Beek. Deze was tot 1920 in gebruik gebleven waarna dit bedrijfspand
onder meer als een woning, werkplaats en groentewinkel diende. De
kelders waren tijdens de oorlog als schuilkelder in gebruik en bovendien
was er de kolenopslag van de gemeente. De brouwerij stond pal naast het
raadhuis dat aan de andere kant van de Raadhuisstraat was gelegen. 

De oude brouwerij, rechts het raadhuis (  HYPERLINK
"http://www.rosmalenseherinneringen.nl"  www.rosmalenseherinneringen.nl
).

Toen de brouwerij inclusief de bijbehorende kelders was gesloopt werd
hier het huidige complex gerealiseerd. Nu vormt het hoekpand
(Dorpsstraat 47) het cafй met restaurant “De Likkepot” maar
oorspronkelijk was hier de garen- en textielwinkel Spierings gevestigd.
Aan de Raadhuisstraat omvatte het complex twee woningen en aan de
Dorpsstraat waren er drie. Lange tijd was er  ook een taxibedrijf
gevestigd.  

Tegenwoordig omvat cafй De Likkepot zowel de oude textielwinkel alsook
de belendende woning aan de Raadhuisstraat. Op nr. 4 is hier nu een
winkel met op de bovenverdieping (nr. 4a) een woning. 

 

Architect J.C. Kanders van wie bekend is dat hij reeds voor de oorlog in
Rosmalen een architectenbureau leidde, voerde het complex uit in de
traditionalistische stijl van de Delftse School. De woningen zijn dan
ook opgezet als ‘typisch Hollandse huizen’ met gevels in
handvormsteen en met pannen gedekte zadeldaken. Op de begane grond
voorzag hij de vensters en ingangen van segmentbogen. De ramen kregen
roedenverdeling en in de bovenlichten van de ingangen kwamen de voor de
naoorlogse ontwikkelingen van de Delftse School zo karakteristieke
diagonaalroeden. 

Het meest in het oog springend is uiteraard de Oudhollandse klokgevel
van het tegenwoordige cafйpand. Op deze manier voorzag Kanders het
Rosmalense centrum op de betreffende locatie van een markante blikvanger
die zich nog altijd op een harmonieuze manier voegt naar de deels
historische gevelwanden rondom het langs de Dorpsstraat gelegen plein
(De Driesprong). Doordat hij het pand in tegenstelling tot de vroegere
brouwerij juist niet liet aansluiten op de rooilijn maar fors liet
terugwijken staat het complex garant voor een geleidelijke overgang van
de Dorpsstraat op de Raadhuisstraat. Niet alleen door de klokgevel maar
ook door de stedenbouwkundige opzet neemt het hoekpand dus een
belangrijke positie in.          

Ligging:

Het hoekpand Dorpsstraat 47/ Raadhuisstraat 2, 4, 4a bevindt zich aan de
westzijde van het in het centrum van Rosmalen gelegen dorpsplein De
Driesprong. De Dorpsstraat markeert de westgrens van dit plein. Bedoeld
cafйpand wijkt terug ten opzichte van de rooilijn, terwijl het bouwdeel
aan de Raadhuisstraat juist op de rooilijn aansluit. Aan de achterkant
sluit het complexje aan op een parkeerterrein.     

Beschrijving

Algemeen (hoofdvorm, kap):

Het object heeft een in hoofdzaak rechthoekige plattegrond en bestaat
uit twee bouwlagen en een onder een zadeldak gevatte zolderverdieping.
De zolder heeft de nok evenwijdig aan de Raadhuisstraat. Het dak is
gedekt met gesmoorde verbeterde Hollandse pannen en bevat drie bakstenen
schoorstenen alsmede zinken mastgoten. De gevels zijn gemetseld in
roodbruine handvormsteen in een wild verband en voorzien van een
trasraam met een rollaag. De vensters en ingangen bevatten een houten
invulling (deels gewijzigd). In hun oorspronkelijke opzet heeft het
merendeel van de vensters een bakstenen lekdorpel. De ingangen zijn
voorzien van een hardstenen onderdorpel met dito neuten. Van de vroegere
woningen worden de op de begane grond gesitueerde vensters en ingangen
ontlast door een gemetselde segmentboog met een blinde boogtrommel. Het
merendeel van de ramen verloor de roedenverdeling. 

  

Voorgevel:

De op het oosten gerichte voorgevel van het cafйpand is symmetrisch
ingedeeld. Hier bevindt zich op de begane grond een in het midden
gelegen ingang die wordt geflankeerd door telkens ййn venster. De
vensters hebben een fors formaat en worden net als de ingang beлindigd
door een houten kroonlijst. De ingang bevat een enkelvoudige deur. Op de
verdieping zijn er twee vensters met een draairaam en een van een
verticaalroede voorzien bovenlicht. Ook deze vensters hebben een
segmentboog met boogtrommel. De op het dak aansluitende klokgevel omvat
de volle breedte van het pand en wordt bekroond door een tuit. Middenin
de gevel bevindt zich een oculus met een raampje met kruisvormige
roedenverdeling. Hierboven is de gevel verlevendigd met een smeedijzeren
sieranker.    

Zijgevels:

Aan de rechter zijkant (noordzijde) bevindt zich uiterst links een
vergelijkbaar venster als genoemd in de eerste bouwlaag aan de voorkant.
Naar rechts toe zijn er driemaal twee vensters in een staand formaat en
met een grotendeels gewijzigde invulling. Tussen de twee linker
tweetallen en uiterst rechts worden deze vensters afgewisseld door een
ingang. Hiervan behield de rechter ingang de sierzwikjes van het
deurkalf en de diagonaalroeden van het bovenlicht. Op de verdieping is
er een afwisseling van vensters met een enkelvoudig raam en met twee
ramen. 

Aan de linkerzijde (zuidkant) sluit de bebouwing deels aan op de
belendende panden. Verder zijn er enkele niet-oorspronkelijke bouwdelen.


Achtergevel:

In de achtergevel (westelijke kopgevel) bevindt zich rechts een ingang
en is links een venster gesitueerd. De bovenverdieping ontvangt er
daglicht via drie vensters. De topgevel is als een tuitgevel opgezet en
heeft schouders. Deze gevel is blind en voorzien van drie smeedijzeren
staafankers.  

Ruimtelijke indeling:

Inwendig onderging het object door functiewijziging enkele verbouwingen.
Zo is het cafй samengevoegd met de vroegere woning aan de
Raadhuisstraat 2 waar zich op de begane grond nu een restaurant bevindt.
  

Constructies:

Er is geen nadere documentatie voorhanden.  

Interieurelementen:

Er is geen nadere documentatie voorhanden. Het interieur is mede
beschermd voor zover het monumentale waarden omvat.

   

Erf, bijgebouwen, diversen: 

N.v.t. 

   

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

  HYPERLINK "http://www.rosmalenseherinneringen.nl" 
www.rosmalenseherinneringen.nl 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het object Dorpsstraat 47/ Raadhuisstraat 2, 4, 4a heeft door zijn
ligging op de hoek van deze twee straten belangrijke stedenbouwkundige
waarde. Hier vormt het object door zijn markante ‘Oudhollandse’
vormgeving met onder meer een klokgevel een sterk in het oog vallende
blikvanger. Door zijn opzet vormt het object een wezenlijk en waardevol
element van de deels nog historische gevelwanden langs het centrale
dorpsplein van Rosmalen (De Driesprong). Doordat het pand terugwijkt van
de rooilijn accentueert de betreffende bebouwing de harmonieuze overgang
van de Dorpsstraat op de Raadhuisstraat.      

2. Bouw- en/of kunsthistorische waarden

Het in 1951-1952 door de Rosmalense architect J.C. Kanders gebouwde
object heeft architectuurhistorische waarde als een goed en redelijk
gaaf bewaard gebleven voorbeeld van woon- en winkelarchitectuur uit de
periode kort na de Tweede Wereldoorlog. In zijn opzet en vormgeving is
deze oorspronkelijk als een dorpswinkel met woningen dienende bebouwing
karakteristiek voor de traditionalistische vormentaal van de Delftse
School. Typerende elementen zijn onder meer de Oudhollandse klokgevel,
het in handvormsteen uitgevoerde metselwerk en enkele van kroonlijsten
voorziene etalagevensters. Ondanks latere wijzigingen is het authentieke
karakter goed herkenbaar gebleven.         

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van de naoorlogse woon- en winkelarchitectuur in de gemeente
’s-Hertogenbosch. Door zijn opzet en vormgeving weerspiegelt het
object de ideeлn omtrent de uitvoering van dergelijke architectuur
zoals bestemd voor de kern van een kleine dorpsgemeenschap in casu het
dorp Rosmalen. De cultuurhistorische waarde wordt versterkt doordat het
object een historische kavel markeert waar tot aan de realisatie van de
huidige bebouwing een voor Rosmalen belangrijke brouwerij heeft gestaan.
Als opvolger van deze brouwerij neemt het object een wezenlijke positie
in binnen het historische ‘landschap’ dat wordt vertegenwoordigd in
de kern van Rosmalen.      

Het object Dorpsstraat 47/ Raadhuisstraat 2, 4, 4a, bestaande uit een in
1951-1952 gerealiseerd (cafй-)pand met twee vroegere woningen, is op
basis van bovenstaande criteria beschermenswaardig als gemeentelijk
monument in de gemeente ‘s-Hertogenbosch

Redengevende omschrijving Dorpsstr. 47/ Raadh.str. 2, 4, 4a (Rosm.)  
‘s-Hertogenbosch, GMSP II

  PAGE  1 

