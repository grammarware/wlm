’s-Hertogenbosch

Brink 6A - 7

Kadastraal	: ’s-Hertogenbosch, T-7509

Monumentnr.	: SOM0538

Huidige functie	: kantoor/ hulpsecretarie	Bouwjaar	: 1961

Architect	: V.d. Laan/ Hansen/ Van Hal

Oorspr.functie	: gemeentehuis

 

Verbouwingen	: 1993

Archief		: Gemeente ’s-Hertogenbosch, afdeling BAM

Datum document: 09-04-2009



globale aanduiding van het perceelContext

(Bouw)historie:

Het betreft het voormalige gemeentehuis van  Empel, een na de oorlog
herbouwd dorp vlakbij de Maas dat in 1971 binnen de gemeentegrenzen van
Den Bosch kwam te liggen. 

De oorsprong van het brinkdorp Empel is op zijn minst terug te volgen
tot de Romeinse Oudheid, men heeft er de resten van een uit die periode
daterende tempel gevonden. In de Middeleeuwen was Empel met Meerwijk een
heerlijkheid waarvan de kern in het huidige Oud-Empel lag. 

Tijdens de Tweede Wereldoorlog vonden er hevige gevechten plaats en het
merendeel van de bebouwing ging dan ook verloren. Bij de wederopbouw
werd besloten het dorp niet meer in het oude dijktalud te herbouwen. De
kern van het nieuwe Empel werd verlegd naar het zuiden en vandaar dat er
hier dan ook sprake is van een wederopbouwdorp (Empel-Slot). Aan de Maas
bleef evenwel een deel van het oude Empel behouden, met onder meer
verspreid liggende boerderijen en dorpswoningen. De A2 doorsnijdt er het
rivierlandschap en scheidt het oude en nieuwe Empel op een welhaast
nietsontziende manier van elkaar. Verder is er rondom de dorpskernen
toenemende verstedelijking te zien. 

 

Het onderhavige object maakt deel uit van de kern van Empel-Slot dat
volgens een bestemmingsplan van de Provinciale Planologische Dienst is
opgezet. Geheel overeenkomstig de eertijds geldende ideeлn voor het
opbouwen van een nieuwe dorpsgemeenschap werd het centrum ingericht met
een ruime brink waaromheen behalve het gemeentehuis ook de kerk met
pastorie alsmede diverse winkels en cafe’s werden gerealiseerd.
Enerzijds is hierin voortgeborduurd op de traditionele opzet van de
Brabantse dorpskern, anderzijds werd aangesloten bij het moderne adagium
om de (semi-)openbare functies zoveel mogelijk te concentreren. De Brink
kreeg hierdoor dan ook de functie van ontmoetingsplek voor de
dorpsgemeenschap. 

 

Het bureau van de vooraanstaande architecten Nico van der Laan
(1908-1986), W.A.J. Hansen (1905-1989) en H. van Hal (1920) leverde het
ontwerp voor het in 1961 in gebruik genomen gemeentehuis, waarvan de
vroegste ontwerptekeningen uit 1955 dateren. In de loop van het
ontstaansproces ondergingen de plannen diverse wijzigingen, maar in de
hoofdopzet werd voortgeborduurd op de oudste plannen. Uiteindelijk is
het gebouw op 6 juni 1961 door Commissaris van de Koningin C.N.M.
Kortmann feestelijk geopend. In 1963 is naast de hoofdingang een
gevelsteen geplaatst. Deze van een reliлf van de lokale heilige, Sint
Landolinus voorziene steen vormt een dankbetoon van de Empelse bevolking
aan haar toenmalige burgemeester A.G. Meijs die in hetzelfde jaar met
pensioen ging. Hij had deze functie vanaf 1947 bekleed. 

  

Van der Laan c.s. voerde het gemeentehuis uit in de stijl van de Bossche
School.  Deze stijl vindt zijn oorsprong in 1946 toen de benedictijner
monnik Dom Hans van der Laan met zijn broer Nico in Den Bosch startte
met de cursus ‘kerkelijke architectuur’. De lessen leidden tot
vernieuwende inzichten over kerkenbouw, waarbij men zich onder meer liet
inspireren door de ‘elementaire’ vormentaal van de vroegchristelijke
en romaanse basilieken. Van der Laan’s ideeлn hadden evenwel ook
gevolgen voor de profane bouwkunst. Juist de ruimtelijke samenhang,
gebaseerd op het verhoudingsgetal waarin eenieder grootte ervaart,
vormde voor de Bossche School-architecten de leidraad voor nieuwe
ontwerpen. Citaten uit de klassieke bouwkunst zoals timpanen,
gevellijsten en lateien behoren tot de karakteristieke vormentaal van de
Bossche School. Belangrijker evenwel nog is het accent dat wordt gelegd
op soberheid en beheersing. 

Het voormalige gemeentehuis aan de Brink is van het hier geschetste een
helder voorbeeld. Ook dit gebouw wordt gekenmerkt door een ingetogen
karakter en evenwichtige klassieke verhoudingen. Markant is de
verwijzing naar het traditionele type van overheidsgebouwen zoals zich
dat vooral vanaf de 18de en 19de eeuw manifesteerde. Karakteristiek
hiervoor is de tamelijk massieve bouwmassa met een schilddak, de
symmetrische gevelindeling en het hoge toegangsbordes met twee
trapvluchten. Een dakruiter accentueert de middenas van het gebouw. Deze
kenmerken zijn door Van der Laan c.s. gekoppeld aan de Bossche
Schoolstijl met zijn nadruk op vrij robuust metselwerk en de toepassing
van betonlateien en sober gearticuleerde vensterpartijen. 

Nadat Empel en Meerwijk in 1971 waren opgegaan in de gemeente Den Bosch
verloor het gemeentehuis zijn oorspronkelijke functie – slechts tien
jaar had het dus als zodanig gediend. Het pand bleef hierna nog in
gebruik als een hulpsecretarie en wijkgebouw. Nu is er ook het STIBA,
een branche-organisatie, gevestigd. 

In 1993 vond aan de buitenkant een lichte detailwijziging plaats. Enkele
vensters op de bovenverdieping zijn toen voorzien van nieuwe ramen,
gecombineerd met bovenlichten. Aan de achterzijde is het gebouw
gekoppeld aan de flankerende nieuwbouw. Het gebouw behield zijn
authentieke karakter.           

Ligging:

Het pand ligt aan de zuidoostzijde van de Brink, een langgerekt
dorpsplein in de kern van Empel. Hier maakt het gebouw deel uit van een
bebouwingsstrook langs ййn van de lengtezijden van het plein. Direct
aan de rechterzijde bevindt zich een klein zijstraatje dat toegang
verleend tot het achterterrein. Het bouwwerk is met de voorgevel op de
Brink gericht.  

Beschrijving

Algemeen (hoofdvorm, kap):

Het pand heeft een rechthoekig grondplan. Op de achtergevel sluit rechts
een verbindingslid aan, waarmee het bouwwerk is verbonden met de
flankerende nieuwbouw (zowel het verbindingslid als de nieuwbouw vallen
buiten de bescherming). Tegen de linker zijgevel bevindt zich een
(buiten de bescherming vallend) hoog bouwdeel onder een plat dak. De
hoofdmassa is twee-en-een-halflaags, bestaande uit een in het zicht
liggende souterrainverdieping en twee bouwlagen waarvan de onderste een
bel-йtage vormt. De zolderverdieping is gevat onder een tamelijk laag
schilddak met de nok evenwijdig aan de voorgevel. De dakschilden zijn
gedekt met gesmoorde romaanse pannen en wijken licht terug ten opzichte
van de gevels. Middenop de nok bevindt zich een dakruiter in de vorm van
een met zink beklede veelzijdige tamboer met een houten hekwerk. De
tamboer vormt een podium voor de hier geplaatste houten vlaggenmast. De
gevels zijn gemetseld in deels gesinterde geelbruine baksteen in een
wild verband en met vrij grove voegen. Een sobere lijst vormt de
gevelbeлindiging. In de vensters en ingangen bevindt zich een houten
invulling. De vensters hebben gemetselde lekdorpels en zijn voorzien van
een smalle betonnen latei.  

Voorgevel:

De voorgevel (noordwestkant) is symmetrisch ingedeeld en heeft een
breedte van zes vensterassen. In het midden bevindt zich een tamelijk
hoog bordes met zijvluchten. Het bordes is in baksteen uitgevoerd en
heeft hardstenen dekplaten. IJzeren hekwerken met leuningen die met
mipolam zijn bekleed schermen het bordes af, aan beide zijden van de
trappen. IJzeren stijlen met sierbollen markeren de aanzet van de
trapvluchten. Aan de onderzijde is het bordes open, gevat onder een
segmentboog. Hier wordt toegang geboden aan een in het maaiveld
verzonken portiek met een souterrainingang. De ingang is gevat binnen
hardstenen lijsten en heeft een dubbele houten deur met deurramen
waarvan de onderste zijn verlevendigd met verticaalroeden. De via het
bordes bereikbare hoofdingang van het gemeentehuis is vergelijkbaar
uitgevoerd. Links ervan bevindt zich een hardstenen gevelsteen in de
vorm van een reliлf van de Heilige Landolinus met de omlopende tekst:
EMPEL AAN ZIJN BURGEMEESTER 1963/. Aan weerskanten van de ingangspartij
zijn er telkens twee vensters met een enkelruits (= zonder
roedenverdeling) raam. 

Net als deze vensters hebben ook de zes op de bovenste verdieping
gelegen exemplaren een staand formaat. Laatstgenoemde vensters zijn
evenwel groter. De twee middelste van deze vensters hebben een dubbel
enkelruits draairaam. Van de overige vensters is de invulling niet
oorspronkelijk (buiten de bescherming vallende), bestaande uit een
dubbel enkelruits raam en als klapramen uitgevoerde enkelruits
bovenlichten. 

 

Zijgevels:

Aan de rechterzijde (zuidwestzijde) bevindt zich rechts van de middenas
een uitgebouwd rookkanaal dat in een vrij hoge schoorsteen uitmondt. Het
souterrain ontvangt direct links van het rookkanaal daglicht door een
venster met een enkelruits klapraam. Op de bel-йtage bevinden zich
hierboven twee smalle venstersleuven met een enkelruits valraam. Het
langs voornoemde uitbouw zichtbare deel van de linker zijgevel
(noordoostkant) is blind. 

  

Achtergevel:

De achtergevel (zuidoostzijde) heeft vier souterrainvensters met een
enkelruits raam. Op de bel-йtage bevinden zich vier vergelijkbare
vensters maar nu in een groter formaat. Ze hebben een gewijzigde (buiten
de bescherming vallende) invulling. In het midden bevindt zich hier een
‘Frans balkon’ met een ijzeren hekwerk. De bovenste verdieping is
vergelijkbaar ingedeeld als aan de voorzijde.   

Ruimtelijke indeling:

Blijkens de bouwtekeningen werd de souterrainverdieping ingedeeld met
verschillende langs de voor- en achtergevels gelegen vertrekken. In de
oorspronkelijke opzet bevond zich linksvoor een archiefruimte. Langs de
achtergevel waren de kamers van een in het gemeentehuis opgenomen
dokterspost alsook van de gemeente-opzichter. De bel-йtage werd in het
midden voorzien van een ruime hal met trappenhuis. Links daarvan de
gemeentesecretarie en rechts de burgemeesterskamer met een afzonderlijke
garderobe en toegangsportaal. Op de bovenste verdieping werd links de
trouwzaal gesitueerd en rechts de raadzaal. 

Constructies:

Bij de bouw is zowel van beton als van metselwerk uitgegaan. Houten
gordingenkap.  

Interieurelementen

In het gebouw werd een aan de opening in juni 1961 herinnerende
gedenksteen geplaatst. Over andere waardevolle interieurelementen is
geen documentatie voorhanden. Het interieur is mede beschermd voor zover
het monumentale waarden omvat.

Erf, bijgebouwen, diversen:

N.v.t. 

Bouwtekening mei 1955. 

Tekening januari 1959. 

Verbouwtekening januari 1993. 

Literatuur/bronnen:

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Vos, A. (voorzitter red.), ’s-Hertogenbosch. De geschiedenis van een
Brabantse stad 1629-1990, Zwolle/’s-Hertogenbosch 1997Motivering voor
plaatsing op de gemeentelijke monumentenlijst

1. Architectonische en stedenbouwkundige waarden

Het pand Brink 7 heeft stedenbouwkundige waarde vanwege de samenhang met
de historische gebouwde omgeving die voor een belangrijk deel dateert
uit de periode van de wederopbouw. Als een centraal gelegen onderdeel
van de betreffende bebouwingsstrook aan de zuidoostelijke lengtezijde
van de Brink is dit markant opgezette voormalige gemeentehuis een
wezenlijk en onlosmakelijk element met belangrijke stedenbouwkundige
waarde. Het symmetrisch uitgevoerde en van een opvallend bordes alsmede
een kleine ‘dakruiter’ voorziene gebouw vormt hier een belangrijk
focuspunt. 

2. Bouw- en/of kunsthistorische waarden

Het pand is een wat betreft de uiterlijke verschijningsvorm overwegend
gaaf voorbeeld van een uit de periode van de wederopbouw daterend
overheidsgebouw in Bossche Schoolstijl, gebouwd naar een ontwerp van de
vooraanstaande architect Nico van der Laan c.s. Karakteristiek is de
vrij ingetogen opzet, met de nadruk op symmetrie en klassieke
verhoudingen. Door de symmetrie, de bel-йtage en het bordes met
zijvluchten is verwantschap te zien met vooral het 19de-eeuwse
gemeentehuistype. Alhoewel het object in de loop van de tijd enige
wijzigingen onderging bleef het authentieke karakter goed herkenbaar.
Van kunsthistorische waarde is het in de voorgevel aangebrachte
gevelreliлf. 

3. Cultuurhistorische waarden

Het gebouw heeft cultuurhistorische waarde als het voormalige
gemeentehuis van de gemeente Empel en Meerwijk. In deze betekenis werd
het object gerealiseerd in het kader van de wederopbouw van Empel dat in
1944-1945 grotendeels was verwoest en na de oorlog op een andere locatie
werd herbouwd (Empel-Slot). Als een onderdeel van de bebouwing in de
kern van het nieuwe Empel weerspiegelt het object tezamen met andere
(semi-)publieke gebouwen zoals de vlakbij gelegen Sint Landolinuskerk
met pastorie de ideeлn over de invulling van een nieuw te bouwen dorp
zoals die in de ontstaansperiode golden. De in de voorgevel aangebrachte
herdenkingssteen herinnert nog immer aan de belangrijke betekenis die
burgemeester A.G. Meijs voor de wederopbouw van Empel heeft gehad. 

Het object Brink 7, bestaande uit het voormalige gemeentehuis van Empel
en Meerwijk uit 1961, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Brink 7  (Empel)                              
            ’s-Hertogenbosch, GMSP II

  PAGE  6 

