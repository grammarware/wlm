’s-Hertogenbosch

Pettelaarseweg 2-86, Arezzostraat 2-36, Gregoriussingel 3-13

Kadastraal	: ’s Hertogenbosch, N-1903, N-0307, N-0313

Monumentnr.	: SOM0400

Huidige functie	: wonen	Bouwjaar	: 1954-1955

Architect	: Van der Laan/Hansen/Van Hal

Oorspr.functie	: wonen

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 02-02-2009



globale aanduiding van de percelenContext

(Bouw)historie:

Het complex maakt deel uit van het omvangrijke Plan Zuid. Deze in de
eerste helft van de jaren vijftig op de voormalige schootsvelden van de
stad gerealiseerde uitbreidingswijk voor de gegoede middenklasse (Zuid
I) is aangelegd naar een ontwerp van het Rotterdamse bureau Kuiper, De
Ranitz en Bleeker, in samenwerking met de dienst Gemeentewerken. Langs
de als een hoofdverbinding in de wijk fungerende Pettelaarseweg is
geheel overeenkomstig de naoorlogse stedenbouwkundige uitgangspunten
hoogbouw gerealiseerd, zowel evenwijdig aan als haaks op deze weg. Pas
daarachter ervaart men het intieme karakter van de door laagbouw en een
rastervormig stratenplan bepaalde woonbuurtjes. De flats aan de
Pettelaarseweg vormen markante poortgebouwen voor deze buurtjes.
Eveneens overeenkomstig de contemporaine ideeлn is de ruime aandacht
voor licht, lucht en ruimte in de wijk, met onder meer het lommerrijke
Zuiderpark uit 1958. De wijk is rijkelijk voorzien van groen, de
overgang vormende naar de open ruimte van het Bossche Broek. 

De door het architectenbureau van Nico van der Laan (1908-1986), W.A.J.
Hansen (1905-1989) en H. van Hal (1920) ontworpen flatgebouwen aan de
Pettelaarseweg, Arezzostraat en Gregoriussingel dateren uit 1954-1955 en
zijn net als het merendeel van de overige bebouwing in de wijk
uitgevoerd in de stijl van de Bossche School. Deze stroming vindt zijn
oorsprong in 1946 toen de benedictijner monnik Dom Hans van der Laan met
zijn hierboven al genoemde broer Nico in Den Bosch startte met de cursus
‘kerkelijke architectuur’. De lessen leidden tot vernieuwende
inzichten over kerkenbouw, waarbij men zich onder meer liet inspireren
door de ‘elementaire’ vormentaal van de vroegchristelijke en
romaanse basilieken. Van der Laan’s ideeлn hadden evenwel ook
gevolgen voor de profane bouwkunst. Juist de ruimtelijke samenhang,
gebaseerd op het verhoudingsgetal waarin eenieder grootte ervaart,
vormde voor de Bossche School-architecten de leidraad voor nieuwe
ontwerpen. Citaten uit de klassieke bouwkunst zoals timpanen,
gevellijsten en lateien behoren tot de karakteristieke vormentaal van de
Bossche School. Belangrijker evenwel nog is het accent dat wordt gelegd
op soberheid en beheersing.

Het onderhavige complex met zijn rechthoekige, bakstenen flatgebouwen
met betonnen lijsten langs de Pettelaarseweg en Gregoriussingel is
hiervan een goed voorbeeld. De meerlaags flatgebouwen vallen allereerst
al op door het sobere en welhaast Spartaanse karakter van de Bossche
School: kubische vormen, vlakke gevels en rechte lijnen voeren de
boventoon. Verder is te zien dat de verhoudingen van de bouwmassa’s
voortkomen vanuit een basismodule. De vooruitgeschoven ingangsportalen
met voorstoep relateren het betreffende gebouw aan de omringende ruimte.
Kenmerkend waren bovendien de ranke stalen ramen zonder brede kozijnen
die de primaire betekenis van een venster als ‘opening in de wand’
benadrukken. Alhoewel de ramen in een recente periode zijn vervangen
door exemplaren in kunststof materiaal gebeurde dit zoveel mogelijk
overeenkomstig de oorspronkelijke profilering! Dit doet echter afbreuk
aan de monumentale waarde.

Oorspronkelijk waren de flatgebouwen aan de Pettelaarseweg door
gemetselde luchtbogen met elkaar verbonden, waardoor de poortfunctie
naar de erachter liggende straten nog veel sterker tot zijn recht kwam.
Al in de jaren 1960 zijn de bogen verwijderd. Ook voor deze ingreep
geldt evenwel dat het authentieke karakter van het complex goed behouden
is gebleven: het vooral op de klassieke maten en verhoudingen gebaseerde
ontwerp ‘heeft kracht genoeg’ ten opzichte van dergelijke
veranderingen. Tenslotte, de aan de achterzijde gelegen inpandige
balkons zijn voor het merendeel dichtgezet en aan de binnenruimte
toegevoegd. 

            

Ligging:

Het complex strekt zich uit langs het noordwestelijke deel van de wijk
waar de betreffende gebouwen vanuit de Bossche binnenstad de entree tot
Zuid markeren. Het gaat hier om vijf flatgebouwen. Drie daarvan liggen
parallel aan de noordzijde van de Pettelaarseweg. Eйn flatgebouw ligt
parallel aan de westzijde van de Arezzostraat, een zijstraat die haaks
op de Pettelaarseweg aansluit. Het vijfde gebouw is diagonaal gelegen
bij de aansluiting van de Arezzostraat (westzijde) op de
Gregoriussingel. De twee laatstgenoemde bouwwerken vormen de omkadering
van een ruim plantsoen langs de westrand van de wijk. De drie
flatgebouwen aan de Pettelaarseweg maken deel uit van een breed
straatprofiel waartoe ook trottoirs met hagen, ventwegen,
platanenreeksen en een in het midden gelegen rijbaan behoren. Aan de
achterzijde van de flatgebouwen bevinden zich langslopende plantsoenen
met heesters. 

     

Beschrijving

Algemeen (hoofdvorm, kap):

De volgens het portiektype opgezette flatgebouwen zijn drielaags en
hebben een plat dak. Ze hebben in een wild verband gemetselde bakstenen
gevels. Het metselwerk bestaat uit rosebruine handvormsteen met vrij
grove voegen. Betonnen hoofdgestellen met casementen scheiden de drie
bouwlagen van elkaar. De gevels worden beлindigd door een betonnen
kroonlijst met pannendekking, waarboven zich een gemetselde borstwering
bevindt. De eerste bouwlaag is door de combinatie met een in het zicht
liggende (en zonder lijsten geaccentueerde) kelderverdieping hoger dan
de overige bouwlagen. De diverse vensters zijn voorzien van betonnen
lateien. Ze bevatten een dubbel draairaam zonder roedenverdeling. De
authentieke stalen ramen zijn overwegend vervangen door exemplaren in
kunststof materiaal, maar met inachtneming van de oorspronkelijke opzet.
Hetzelfde geldt voor de toegangsdeuren. 

Voorgevel:

Aan de voorzijde (toegangszijde) hebben de bouwwerken een in hoofdzaak
symmetrische gevelindeling. De drie brede flatgebouwen (langs de
Pettelaarseweg en de Arezzostraat) hebben elk drie uitgebouwde
toegangsportalen. De overige twee bouwwerken (op de hoekpunten van de
Arezzostraat) hebben elk ййn portaal. De portalen zijn ййnlaags en
hebben een plat dak. Ze zijn gemetseld en gedetailleerd als de
hoofdmassa. Langs de bovenste helft zijn ze verlevendigd met een
betonstrook en langs de dakranden bevindt zich een pannenlijst. Aan de
voorkant hebben ze een ingang met een (vernieuwde) toegangsdeur met een
deurraam met 4-ruits roedenverdeling. De deuren en bijbehorende smalle
nevenlichten vormen ййn geheel. Beklinkerde voorstoepen met
betonranden lopen voorlangs de portalen en zijn voortgezet langs de
voorzijde van de hoofdmassa. Hier bevinden zich onderin de gevels
reeksen vierkante kelderlichten met een enkelruits stalen raampje, een
bakstenen lekdorpel en een betonnen latei. Op de woonverdiepingen is er
een regelmatige afwisseling van brede en smalle vensters. De smalle
exemplaren bevatten een dubbel draairaam, de brede vensters omvatten
tweemaal een dubbel draairaam en hebben een betonnen middenstijl met een
sober kapiteeltje. In de lengteas van de portaaluitbouwen bevatten de
tweede en derde bouwlaag een trappenhuisvenster met een dubbel
draairaam.  

     

Zijgevels:

Aan de zijkanten hebben de flatgebouwen deels een blinde gevel en zijn
ze deels voorzien van smalle vensters als voornoemd. Per bouwlaag is er
dan uiterst links en rechts ййn venster.  

Achtergevel:

Ook aan de achterzijden worden de flatgebouwen gekenmerkt door een
opeenvolging van vensterreeksen. In iedere bouwlaag gaat het dan om
smalle vensters als voornoemd. Op regelmatige afstanden worden de
reeksen onderbroken door een verticale gevelstrook met daarin per
verdieping telkens twee inpandige balkons welke evenwel later nagenoeg
alle zijn dichtgezet. De stalen puien met balkondeuren bleven daarbij
behouden en hetzelfde geldt voor de stalen balkonhekken. De betreffende
gevelstroken wijken licht terug. Betonnen balkonplaten en lateien vormen
er een horizontaal accent.    

Constructies:

De flatgebouwen zijn in een betonskelet opgetrokken. Door de gemetselde
buitengevels wordt het skelet aan het zicht onttrokken. De
kelderfundering bestaat uit heipalen van gewapend beton. Keldervloeren
eveneens in gewapend beton.   

Interieurelementen

De appartementen worden gekenmerkt door een sober interieur. In de
trappenhuizen bevinden zich eenvoudige betonnen bordestrappen. Het
interieur is mede beschermd voor zover dit monumentale waarden omvat.

Erf, bijgebouwen, diversen: 

Langs de voorgevels bevinden zich beklinkerde voorstoepen met
betonranden (zie ook hierboven). Aan de achterzijde sluiten de gebouwen
aan op plantsoenen met heesters. Dit geldt bovendien voor de voorgevel
van het flatgebouw langs de Arezzostraat. 

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

Het uit vijf flatgebouwen met appartementen voor de middenklasse
bestaande complex aan de Pettelaarseweg 4-86, Arezzostraat 2-36,
Gregoriussingel 3-13 heeft stedenbouwkundige waarde vanwege de samenhang
met de historische gebouwde omgeving. De flatgebouwen vormen een
monumentale schermwand bij de entree en langs de hoofdas van de in de
vroege jaren 1950 aangelegde wijk Zuid, waarbij ze als een poortgebouw
fungeren voor de erachter gelegen intieme buurtjes. Het complex is
karakteristiek voor de stedenbouwkundige uitgangspunten bij de aanleg
van de wijk. Door hun vrij massieve opzet, met de nadruk op een
rechtlijnig lijnenspel, zorgvuldig metselwerk en regelmatige
gevelindelingen vertegenwoordigen de flatgebouwen een hoge beeldwaarde
in de door afwisselende bebouwing en een ruime opzet met veel groen
bepaalde wijk. De Bossche Schoolstijl waarin het complex is uitgevoerd
vormde de leidraad voor de invulling van de wijk. 

2. Bouw- en/of kunsthistorische waarden

Het in 1954-1955 door het architectenbureau Van der Laan, Hansen en Van
Hal gebouwde complex heeft architectuurhistorische waarde als een goed
en in zijn uiterlijke verschijningsvorm vrij gaaf bewaard gebleven
voorbeeld van naoorlogse appartementenbouw. Karakteristiek voor de in
Bossche Schoolstijl vormgegeven flatgebouwen is de ingetogen en vrij
massieve opzet met de nadruk op evenwichtige maten en verhoudingen
(Plastisch Getal), zorgvuldig metselwerk en een klassieke vormentaal.
Karakteristiek is bovendien de toepassing van uitgebouwde portalen en
langs de gevels gelegen voorstoepen die de relatie met de omringende
ruimte accentueren. Het complex onderging in de loop van de tijd enige
wijzigingen. Deze bleven beperkt tot de detaillering en doen beperkt
afbreuk aan het authentieke karakter en de monumentale waarden. Met name
de vervanging van de stalen ramen door kunststof doet afbreuk aan de
monumentale waarden. 

3. Cultuurhistorische waarden

Het complex heeft cultuurhistorische waarde als een markant voorbeeld
van appartementenbouw uit de eerste decennia na de Tweede Wereldoorlog.
In hun opzet en vormgeving weerspiegelen de volgens het portiektype
uitgevoerde flatgebouwen op een goed herkenbare wijze de ideeлn over
huisvesting van de middenklasse in de vroege jaren 1950. Als een
wezenlijk onderdeel van de stedenbouwkundige aanleg en opzet van de wijk
Zuid geeft het complex een goed beeld van de contemporaine ideeлn over
stadsuitbreiding. Zuid weerspiegelt het naoorlogse groeiproces van
’s-Hertogenbosch waarbij op een evenwichtige wijze is aangesloten bij
het groene karakter van het Bossche Broek.

Het object Pettelaarseweg 4-86, Arezzostraat 2-36, Gregoriussingel 3-13,
een uit vijf flatgebouwen bestaand complex uit 1954-1955, is op basis
van bovenstaande criteria beschermenswaardig als gemeentelijk monument
in de gemeente ‘s-Hertogenbosch

Redengevende omschrijving complex Pettelaarseweg 4-86, Arezzostraat
2-36, Gregoriussingel 3-13                                              
                                                                
’s-Hertogenbosch, GMSP II

  PAGE  1 

