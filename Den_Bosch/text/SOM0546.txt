’s-Hertogenbosch

Empelse  Schans 1

Kadastraal	: ’s-Hertogenbosch, T-6694

Monumentnr.	: SOM0546

Huidige functie	: boerderij	Bouwjaar	: circa 1950

Architect	: 

Oorspr.functie	: boerderij

 

Verbouwingen	: 

Archief		: 

Datum document: 11-11-2009



globale aanduiding van het perceelContext

(Bouw)historie:

Het betreft een boerderij aan de rand van Oud-Empel, een lintdorp aan de
Maas dat tengevolge van de oorlogshandelingen in de winter van 1944-1945
vrijwel geheel is verwoest.  

De oorsprong van het dorp Empel is op zijn minst terug te volgen tot de
Romeinse Oudheid, men heeft er de resten van een uit die periode
daterende tempel gevonden. In de Middeleeuwen was Empel met Meerwijk een
heerlijkheid waarvan de kern in het huidige Oud-Empel lag. 

Bij de wederopbouw na de oorlog werd besloten het dorp niet meer in het
oude dijktalud te herbouwen. De kern van het nieuwe Empel werd verlegd
naar het zuiden en vandaar dat er daar dan ook sprake is van een
wederopbouwdorp (Empel-Slot). In 1971 is dit dorp tezamen met Meerwijk
binnen de grenzen van de gemeente ’s-Hertogenbosch komen te liggen. 

Dit geldt dan ook voor het aan de Maas bewaard gebleven deel van het
oude Empel, met onder meer dorpswoningen en verspreid liggende
boerderijen waarvan het onderhavige object er een is. 

 

Deze aan de Empelse Schans gesitueerde boerderij bevindt zich ten zuiden
van de dijk en op redelijke afstand van de A2 die op een welhaast
nietsontziende wijze het oude en nieuwe Empel van elkaar scheidt. In de
directe omgeving van de boerderij is de verstedelijking evenwel vanuit
Den Bosch sterk opgerukt, maar het complex wordt nog altijd omringd door
landbouwgronden en langs de Empelse Schans staan nog altijd de
karakteristieke knotwilgen.

De boerderij is een karakteristiek voorbeeld van agrarische architectuur
uit de periode van de Wederopbouw. Het complex – waarvan de architect
vooralsnog niet bekend is – dateert uit omstreeks 1950 en werd opgezet
volgens het kop-hals-romp type. Karakteristiek is dan de opzet met een 
grotendeels vrijstaand woonhuis dat middels een verbindingslid aansluit
op de hierachter gelegen deel. Laatstgenoemd bouwdeel werd uitgevoerd
met een in de zijgevel gelegen inrijpoort waardoor er sprake is van een
zogeheten zijlangsdeel. Qua vormgeving is aangesloten bij de
traditionalistische vormentaal van de Delftse School. Bakstenen gevels
en met keramische pannen gedekte daken zetten de toon en bovendien kreeg
het bouwwerk van roedenverdeling voorziene ramen. Opvallend is ook de in
de achtergevel gelegen hoofdingang van de woning.  

  

Voorzover uitwendig zichtbaar is het authentieke karakter van de
boerderij vrij gaaf behouden gebleven. De ramen van de woning zijn
vernieuwd, maar in aansluiting bij de originele opzet.  

           

           

Ligging:

De boerderij ligt aan de westzijde van de Empelse Schans, een
verbindingsweg die haaks aansluit op de langs de Maas gelegen
Empelsedijk. Alhoewel er rondom de boerderijen nog altijd uitgestrekte
landbouwgronden zijn te vinden is het gebied steeds meer ingekapseld
geraakt door diverse nieuwbouwwijken. Bij de aansluiting van de Empelse
Schans op de Empelsedijk begint de dijkbebouwing van Oud-Empel.     

Beschrijving

Algemeen (hoofdvorm, kap):

De boerderij is opgezet volgens het kop-hals-romp type, waarbij alle
bouwdelen een rechthoekig grondplan hebben. Alle bouwdelen zijn
ййnlaags en voorzien van een zolderverdieping. Het aan de voorzijde
gesitueerde woongedeelte heeft een haaks op de Empelse Schans gelegen
zadeldak. Ook het verbindingslid is onder een zadeldak gevat maar de
deel heeft een schilddak. Dit dak is aan ййn zijde afgewolfd en langs
ййn lengtegevel voorzien van een afsteek. De diverse daken zijn gedekt
met rode muldenpannen. Op de nokeinden van de woning staat een bakstenen
schoorsteen. Het metselwerk van de gevels is uitgevoerd in paarsrode
baksteen in Ѕ-steens verband en met platvolle voegen. Op de gevelhoeken
bevinden zich gemetselde schouders. Het woonhuis heeft in authentieke
stijl vernieuwde ramen. 

    

Woongedeelte en tussenlid (kop en hals):

De woning is aan de voorkant (zuidzijde) voorzien van twee vensters met
een 4-ruits raam en 2-ruits bovenlicht. Net als de overige vensters van
dit bouwdeel worden ze beлindigd door een bakstenen strek.  In de
rechter zijgevel (oostkant) bevinden zich op de begane grond twee
vergelijkbare vensters en op de verdieping twee vensters met een dubbel
draairaam, elk met 2-ruits roedenverdeling. 

In de achtergevel (noordzijde) is ongeveer ter hoogte van de middenas de
hoofdingang gesitueerd. Deze bevat een paneeldeur en een van een
smeedijzeren sierrooster voorzien bovenlicht. 

Rechts hiervan vormt een tussenlid de verbinding tussen woning en deel.
Dit verbindingslid is aan de oostkant voorzien van een betonnen raam met
6-ruits roedenverdeling. Rechts daarvan een ingang met een opgeklampte
deur.  

 

Deel (romp):

De deel heeft in de rechter zijgevel (oostkant) vijf getoogde
stalvensters met een betonnen raampje met 4-ruits roedenverdeling. In de
linker gevelhelft wordt deze vensterreeks onderbroken door een getoogde
stalingang met een opgeklampte deur met smeedijzeren gehengen. De deur
heeft een losse beneden- en bovenhelft. Rechts in de gevel bevindt zich
een brede inrijpoort (zijlangsdeel) met een dubbele opgeklampte deur.
Beide deurvleugels zijn voorzien van gehengen en hebben een 4-ruits
raampje. 

De achtergevel (noordkant) is grotendeels blind. Uiterst rechts alhier
een stalingang als genoemd, met rechts daarvan een getoogd stalvenster
met een 6-ruits raam in beton.  

Ruimtelijke indeling:

Er is geen nadere documentatie voorhanden.  

Constructies:

Idem. De kappen zullen uit houten gordingen bestaan. Vermoedelijk is er
ook in gewapend beton gewerkt. 

 

Interieurelementen

Er is geen nadere documentatie voorhanden. Het interieur is mede
beschermd voor zover het monumentale waarden omvat.

Erf, bijgebouwen, diversen:

De woning is gelegen op een ruim bijbehorend terrein met erf, siertuin
en boomgaard.  

Literatuur/bronnen:

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Vos, A. (voorzitter red.), ’s-Hertogenbosch. De geschiedenis van een
Brabantse stad 1629-1990, Zwolle/’s-Hertogenbosch 1997

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

De boerderij aan de Empelse Schans 1 heeft stedenbouwkundige waarde
vanwege de samenhang met de historisch gegroeide omgeving. In het deels
nog door een landelijk karakter gekenmerkte buitengebied ten zuidwesten
van Oud-Empel en langs de ten zuiden van de Maas gelegen Empelsedijk
(Empelse Waard), vormt het volgens het kop-hals-romp type opgezette
boerderijcomplex een opmerkelijke blikvanger met belangrijke
beeldbepalende waarde.     

2. Bouw- en/of kunsthistorische waarden

Het object is een wat betreft de uiterlijke verschijningsvorm goed en
vrij gaaf voorbeeld van een uit de periode van de Wederopbouw daterend
boerderijcomplex. Karakteristiek is vooral de traditionele uitvoering
volgens het kop-hals-romp type, de opzet met een zijlangsdeel en de
sobere aan de Delftse School verwante vormgeving. 

3. Cultuurhistorische waarden

Het gebouw heeft cultuurhistorische waarde als een markant voorbeeld van
de naoorlogse agrarische bouwkunst in de gemeente ’s-Hertogenbosch.
Als een voorbeeld van wederopbouwarchitectuur vormt het object een
illustratie van de historie van Empel waar op het einde van de oorlog
zware gevechten plaatsvonden en na de bevrijding diverse herstel- en
nieuwbouwprojecten werden uitgevoerd.    

Het object Empelseschans 1, bestaande uit een boerderij volgens het
kop-hals-romp type uit circa 1950, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Empelse Schans 1 (Oud-Empel)                
’s-Hertogenbosch, GMSP II

  PAGE  4 

