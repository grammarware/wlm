’s-Hertogenbosch

Pettelaarseweg 5

Kadastraal	: ’s-Hertogenbosch, N-0049

Monumentnr.	: SOM0656

Huidige functie	: wonen	Bouwjaar	: 1953-1954

Architect	: J.J. van Dillen

Oorspr.functie	: wonen

 

Verbouwingen	: 1998

Archief		: Gemeente ’s-Hertogenbosch, afdeling BAM

Datum document: 06-05-2009



globale aanduiding van het perceelContext

(Bouw)historie:

Het pand is gesitueerd in het omvangrijke Plan Zuid. Deze in de eerste
helft van de jaren vijftig in de voormalige schootsvelden van de stad
gerealiseerde uitbreidingswijk voor de gegoede middenklasse (Zuid I) is
aangelegd naar een ontwerp van het Rotterdamse bureau Kuiper, Gouwetor,
De Ranitz en Bleeker, in samenwerking met de dienst Gemeentewerken.
Langs de als een hoofdverbinding in de wijk fungerende Pettelaarseweg is
geheel overeenkomstig de naoorlogse stedenbouwkundige uitgangspunten
hoogbouw gerealiseerd, zowel evenwijdig aan als haaks op deze weg. Pas
daarachter ervaart men het intieme karakter van de door laagbouw
bepaalde woonbuurtjes. De flats aan de Pettelaarseweg vormen markante
poortgebouwen voor deze buurtjes. De vanuit de binnenstad gezien aan het
begin van de wijk gelegen Hertog Hendriksingel accentueert tezamen met
de Gregoriussingel de entree van Zuid en ook hier fungeert de bebouwing
als een poortgebouw, langs ruime percelen met veel groen die de overgang
vormen naar het Bossche Broek. Voordat men de hoogbouw aan de
Pettelaarseweg nadert, passeert men evenwel een strook met vrijstaande
villa’s in ruime bijbehorende tuinen. Ze zijn gelegen langs de
zuidkant van de Pettelaarseweg en het meest westelijke deel van de
Hertog Hendriksingel. Het onderhavige pand is er ййn van. 

Deze villa dateert uit 1953-1954. Het ontwerp is van de hand van J.J.
van Dillen, ‘architect der godshuizen’. Opdrachtgever was het
College van Regenten over de Godshuizen en den Algemenen Arme, gevestigd
aan de Gasthuisstraat 9 in de binnenstad. De ‘Godshuizen’ vormden
tot voor kort het overkoepelende orgaan waaronder de diverse r.k.
zorginstellingen in de stad ressorteerden. Zo maakten het Groot
Ziekengasthuis en ook Reinier van Arkel deel uit van de Godshuizen, dat
in 1817 was opgericht. De woning die het regentencollege aan de
Pettelaarseweg liet bouwen was bestemd voor Dr. Wesemael,
geneesheer-directeur van het Groot Ziekengasthuis.  

 

Bij het onderhavige object valt vooral de verwantschap met de
klassiek-Romeinse villabouw op. Een tweelaags middenpartij met tentdak
wordt omgeven door een ййnlaags omgang met aan de voor- en achterzijde
een inpandige gaanderij met rondbogen. Een dergelijke opzet doet denken
aan het type van de zogeheten villa suburbana zoals die vooral in de tot
de provincie behorende rijksdelen van het oude Rome voorkwam. 

De gevels werden in vrij robuust metselwerk uitgevoerd en daarna
witgekeimd. Opvallend zijn de dakpanlijsten waarmee ze langs de
ййnlaags omgang worden beлindigd.

 

In 1998 is aan de achterkant van het pand in opdracht van dhr. G.P.A.
Damman een tuinkamer toegevoegd. Dit gebeurde in de vorm van een uitbouw
met een vergelijkbare opzet als de bestaande bouwdelen.   

Ligging:

Het pand is vrijstaand gelegen aan de zuidwestzijde van de
Pettelaarseweg. Hier maakt het object deel uit van een reeks vrijstaande
villa’s, omhoekende langs de op de Pettelaarseweg aansluitende Hertog
Hendriksingel. Het pand is met de voorgevel op de straat gericht en
bevindt zich op een ruim eigen terrein met tuin. Aan de achterkant sluit
dit terrein aan op het Bossche Broek.            

Beschrijving

Algemeen (hoofdvorm, kap):

De woning heeft een in hoofdzaak rechthoekige plattegrond, met een links
op de achtergevel aansluitende latere uitbouw. De bouwmassa is
tweelaags, met een langs alle zijden van het pand doorlopende ййnlaags
omgang. Het centrale bouwdeel is gevat onder een met mastiek gedekt
tentdak met in de top een decoratieve piron op een zinken bol. De op de
hoeken gelegen schoorstenen hebben taps toelopende zijden en zijn
voorzien van een deklijst. Ze omklemmen de met klossen verlevendigde
houten goten. De ййnlaags bouwdelen van de woning hebben een plat dak
en zijn langs de bovenzijde van de gevels verlevendigd met rode
dakpanlijsten. Het metselwerk van de gevels is witgekeimd. Vensters en
ingangen bevatten een houten invulling. De lekdorpels van de vensters
bestaan uit ongeglazuurde tegels. De ingangen hebben hardstenen
onderdorpels met dito neuten.  

  

Voorgevel:

De op het noordoosten gerichte voorgevel heeft een in hoofdzaak
symmetrische opzet. De ййnlaags omgang vormt hier in het midden een
inpandige gaanderij met vier rondboogdoorgangen. Deze corresponderen met
de ligging van de drie in de achterwand van de gaanderij gesitueerde
vensters en een ingang. De links van de ingang gelegen vensters hebben
een enkelruits (= zonder roedenverdeling) raam. De ingang is voorzien
van een enkelvoudige deur met in een kruisvorm gerangschikte enkelruits
deurramen met gesmede sierroosters. Links van de gaanderij ontvangt de
woning daglicht via twee vensters met een draairaam met bovenlangs een
horizontaalroede. Rechts van de gaanderij bevindt zich een garage-ingang
met een dubbele deur met smeedijzeren gehengen. In het tweelaags
bouwdeel bevat de woning tweemaal twee vensters met een enkelruits raam.
 

Zijgevels:

De twee zijgevels (zuidwest- en noordoostzijde) hebben verschillende
gevelopeningen in een wisselend formaat. De linker zijgevel is
grotendeels blind.   

Achtergevel:

Aan de achterkant (zuidwestkant) sluit links een later gerealiseerde
uitbouw aan. Rechts daarvan bevindt zich een vergelijkbare gaanderij als
aan de voorkant. Uiterst rechts twee vensters. Ook de op de
bovenverdieping gelegen vensters zijn vergelijkbaar met die aan de
voorkant.  

 

Ruimtelijke indeling:

Blijkens de bouwtekeningen heeft het pand  een op de gaanderij langs de
voorgevel aansluitende hal. Deze leidt naar de L-vormige woonkamer met
zicht op het Bossche Broek. Langs de linker zijgevel werden enkele
slaapkamers en een badkamer gesitueerd en langs de rechter zijgevel een
garage en keuken (later uitgebreid met voornoemde tuinkamer). In het
tweelaags bouwdeel kwamen boven enkele slaapkamers.   

  

Constructies:

De gebruikte bouwmaterialen omvatten onder meer porisosteen, gewapend
beton, stampbeton. Er zijn balklagen met steengaasplafonds.    

Interieurelementen:

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen: 

Langs het voorterrein bevindt zich een lage tuinmuur. Deze is in
roodbruine handvormsteen in een wild verband gemetseld.    

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Vaart, J.M.M. van der & Smits, E.R.A., Inventarisatie Zuid (gemeente
’s-Hertogenbosch 2008), p. 399

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

De vrijstaande villa aan de Pettelaarseweg 5 heeft stedenbouwkundige
waarde vanwege de samenhang met de historische gebouwde omgeving. Het
bouwwerk maakt deel uit van de gevarieerde bebouwing van de in de vroege
jaren 1950 aangelegde wijk Zuid. Hier markeert het object tezamen met de
nabijgelegen vrijstaande villa’s de westelijke grens van de wijk.
Komende vanuit de Bossche binnenstad accentueren deze panden er de
entree van Zuid, vlak voor de hoogbouw langs de Pettelaarseweg. Het
onderhavige pand is door zijn markante opzet met een witgekeimde
bouwmassa met tentdak en een van een gaanderij voorziene omgang een
belangrijke blikvanger. 

2. Bouw- en/of kunsthistorische waarden

Het in 1953-1954 door architect J.J. van Dillen gebouwde en voorzover
uitwendig zichtbaar overwegend gaaf behouden gebleven pand is een
opmerkelijk voorbeeld van naoorlogse villabouw uit de eerste decennia na
de oorlog. Door de aan de klassiek-Romeinse villabouw verwante opzet met
een doorlopende omgang met van rondbogen voorziene gaanderijen neemt het
een bijzondere positie in binnen de voor de gegoede klasse bestemde
woningbouw in Den Bosch in de periode kort na de Tweede Wereldoorlog.   


3. Cultuurhistorische waarden

Het bouwwerk heeft cultuurhistorische waarde als een markant voorbeeld
van voor de middenklasse bestemde woningbouw uit de eerste decennia na
de Tweede Wereldoorlog. In zijn opzet en vormgeving weerspiegelt de
villa op een goed herkenbare wijze de ideeлn over huisvesting van de
gegoede middenklasse in de vroege jaren 1950. Van een bijzondere
betekenis is de verwijzing naar de zogeheten ‘Godshuizen’ die in de
sociale historie van Den Bosch een grote rol hebben gespeeld en die de
opdrachtgever waren van deze woning. Als een onderdeel van de
historische bebouwing van de uitbreidingswijk Zuid verwijst de villa
naar het naoorlogse groeiproces van ’s-Hertogenbosch.

Het object Pettelaarseweg 5, bestaande uit een vrijstaande villa uit
1953-1954, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Pettelaarseweg 5                              
          ’s-Hertogenbosch, GMSP II

  PAGE  5 

