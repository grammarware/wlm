Waardestelling Bernadettekerk Maliskamp, Rosmalen

Inleiding

De Bernadettekerk te Maliskamp is sinds enkele jaren aan de eredienst
onttrokken. Voor de kerk is een verzoek ingediend voor plaatsing op de
rijkslijst van beschermde monumenten. Dit verzoek is, na een negatief
advies van de gemeente ’s-Hertogenbosch niet gehonoreerd. Op 16
september 2002 is een verzoek ingediend voor plaatsing van het gebouw op
de gemeentelijke lijst van beschermde monumenten door de Stichting Hoe
verder met de Bernadettekerk. In verband met beide verzoeken is op 30
januari 2003 een hoorzitting gehouden waarin de voornoemde stichting
haar verzoek heeft toegelicht. Ter onderbouwing is een rapport met
beschrijving, waardestelling en inventarislijst opgesteld door de
Stichting Kerkelijk Kunstbezit in Nederland. Deze rapportages zijn
geraadpleegd voor de hier volgende waardestelling door de gemeentelijke
bouwhistoricus.

Stedenbouwkundige waarde

Het kerkgebouw is gelegen op een markant punt aan de Graafseweg, de
hoofdverkeersweg langs het kerkdorp Maliskamp. De kerk is letterlijk de
hoeksteen van de wijk. Het gebouw vormt een ensemble met de pastorie,
zijvleugel (parochiehuis?), begraafplaats met baarhuisje en kerkhofmuur
en het nabijgelegen klooster en de school. Het gebouwencomplex is
omgeven door bomen en struikgewas.Voor de kerk bevindt zich een open
ruimte die oorspronkelijk bestemd was voor een toren met westbouw en een
travee. Deze delen van de kerk zijn nooit gerealiseerd, waardoor de
gesloten tijdelijke westmuur met laag ingangsportaal nu de voorgevel van
het gebouw bepaalt. De luidklok is nu onder gebracht in een dakruiter
die op het hogere zadeldak van de viering is geplaatst. 

Architectonische waarde

Het gebouw en de naastgelegen pastorie zijn gebouwd is 1934-’35 naar
ontwerp van architect Jan van der Valk. Van het oorspronkelijke ontwerp
zijn drie traveeлn van het brede ййnbeukige schip, de hogere viering
met een met koper beklede dakruiter, de vijfzijdig lagere absis met
sacristie en de beide zijtransepten uitgevoerd. De bovenrand van het
metselwerk is onder de dakrand voorzien van siermetselwerk bestaande uit
een tandlijst en zwartgekleurde bakstenen. Het bakstenen gebouw wordt
gedekt door zadeldaken met gesmoorde golfpannen. De zijmuren van het
schip en het koor zijn voorzien van steunberen en halfronde vensters met
glas-in-lood ramen. Ook in de absis zijn halfronde vensters aangebracht.
Verder bevat het gebouw kleine vensters met stalen ramen. Het exterieur
is sinds de bouw praktisch niet veranderd.

Het interieur is momenteel deels ontmanteld. Het meubilair en de beelden
zijn verwijderd. In 2003 zijn de natuurstenen kruisjes (wijdingskruisjes
of statiekruisjes?) uit de muren geboord. Uit de bouwtijd zijn de
preekstoel, delen van het altaar en een herdenkingssteen vaan de eerste
steenlegging nog aanwezig. Het kerkzilver en aanverwante
inventarisstukken zijn niet meer in het gebouw onder gebracht.

Het interieur heeft sinds de bouw enige aanpassingen ondergaan. In 1937
zijn op het gewelf van de absis schilderingen aangebracht door de
kunstenaar Jac. De Wit. Door het atelier Verschuur uit Heusden zijn in
1950 gebrandschilderde glas-in-lood ramen aangebracht. In 1958 is voor
het priesterkoor een mozaпekvloer van dubbel-hard-gebakken tegels
aangebracht, voorstellende een notenbalk.

Zowel het gebouw als de genoemde kunstwerken verkeren in een goede
bouwtechnische staat.

De Tilburgse architect Jan van der Valk (1873-1961) heeft in het
interbellum meerdere kerkgebouwen vooral in Brabant ontworpen. Over het
gevarieerde omvangrijke oeuvre van deze Tilbugse architect is een studie
gepubliceerd. Hij ontwierp een met de Bernadettekerk vergelijkbaar
kerkgebouw in Eindhoven (Tongerle).  In ’s-Hertogenbosch ontwierp hij
de monumentale Sacramentskerk. Deze is onlangs gesloopt zodat de
Bernadettekerk als het enige kerkgebouw van zijn hand in de gemeente
resteert.

De veelzijdige kunstenaar Jacques de Wit (1898-1983) werkte vooral
binnen het atelier Brom uit Utrecht. De monumentale gewelfschildering in
het koor van de Bernadettekerk is het enige onder eigen beheer
uitgevoerd werk dat als zodanig in het lexicon Mak van Waay staat
vermeld

Sociaal-cultuurhistorische waarde

De Bernadettekerk werd in 1934 gebouwd om het geпsoleerde en ver van de
parochiekerk van de H. Laurentius gelegen Maliskamp van een eigen kerk
te voorzien. Hiervoor werd een nieuwe parochie opgericht, gewijd aan de
in 1933 heilig verklaarde Bernadette van Soubirous. Als bouwpastoor werd
Corn. Schoenmakers aangesteld. De bewoners van de kleine hechte
gemeenschap Maliskamp hebben de bouwgrond gekocht en het kerkgebouw en
de pastorie voor een deel gefinancierd. Naast de kerk ligt de
begraafplaats en de school. Het complex vormt het
sociaal-cultuurhistorisch hart van het kerkdorp.

Conclusie

De Bernadettekerk is vanuit stedenbouwkundige, architectonische en
sociaal-cultuurhistorische overwegingen een waardevol gebouw.
Bescherming door plaatsing op de gemeentelijke monumentenlijst is aan te
bevelen. Door in de leegstaande kerk een nieuwe sociaal/maatschappelijke
functie onder te brengen blijft het gebouw onderdeel van de
leefgemeenschap Maliskamp Rosmalen en blijft de ensemblewaarde van de
kerk met de begraafplaats, baarhuisje en kerkmuur in stand.

’s-Hertogenbosch 6 augustus 2003

De gemeentelijk bouwhistoricus

A.H. van Drunen

