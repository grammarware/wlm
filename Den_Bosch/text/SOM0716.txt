’s-Hertogenbosch

Hertogin Johannastraat 1

Kadastraal	: ’s-Hertogenbosch, N-0050

Monumentnr.	: SOM0716

Huidige functie	: wonen	Bouwjaar	: 1952-1953

Architect	: Jos Bedaux

Oorspr.functie	: wonen

 

Verbouwingen	: 1977

Archief		: Gemeente ’s-Hertogenbosch, afdeling BAM

Datum document: 05-02-2009



globale aanduiding van het perceelContext

(Bouw)historie:

Het pand is gesitueerd in het omvangrijke Plan Zuid. Deze in de eerste
helft van de jaren vijftig in de voormalige schootsvelden van de stad
gerealiseerde uitbreidingswijk voor de gegoede middenklasse (Zuid I) is
aangelegd naar een ontwerp van het bureau Kuiper, Gouwetor, De Ranitz en
Bleeker, in samenwerking met de dienst Gemeentewerken. Langs de als een
hoofdverbinding in de wijk fungerende Pettelaarseweg is geheel
overeenkomstig de naoorlogse stedenbouwkundige uitgangspunten hoogbouw
gerealiseerd, zowel evenwijdig aan als haaks op deze weg. Pas daarachter
ervaart men het intieme karakter van de door laagbouw bepaalde
woonbuurtjes. De flats aan de Pettelaarseweg vormen markante
poortgebouwen voor deze buurtjes. De vanuit de stad gezien aan het begin
van de wijk gelegen Hertog Hendriksingel accentueert tezamen met de
Gregoriussingel de entree van Zuid en ook hier fungeert de bebouwing als
een poortgebouw, langs ruime percelen met veel groen die de overgang
vormen naar het Bossche Broek. De ruime aandacht voor licht, lucht en
ruimte zoals die eertijds bestond blijkt bovendien uit het nabijgelegen
Zuiderpark uit 1958. 

Het door architect Jos Bedaux ontworpen vrijstaande herenhuis aan de
Hertogin Johannastraat 1 dateert uit 1952-1953 en staat naast een reeks
grotendeels gekoppelde villa’s langs de oostzijde van een buurtje
tussen de Pettelaarseweg en de Hertog Hendriksingel. Het onderhavige
pand vormt een ‘op zichzelf staand’ ontwerp. 

Dit huis is uitgevoerd in een stijl waarin invloeden van de Bossche
School duidelijk te herkennen zijn. Deze stroming vindt zijn oorsprong
in 1946 toen de benedictijner monnik Dom Hans van der Laan met zijn
broer Nico in Den Bosch startte met de cursus ‘kerkelijke
architectuur’. De lessen leidden tot vernieuwende inzichten over
kerkenbouw, waarbij men zich onder meer liet inspireren door de
‘elementaire’ vormentaal van de vroegchristelijke en romaanse
basilieken. Van der Laan’s ideeлn hadden evenwel ook gevolgen voor de
profane bouwkunst. Juist de ruimtelijke samenhang, gebaseerd op het
verhoudingsgetal waarin eenieder grootte ervaart, vormde voor de Bossche
School-architecten de leidraad voor nieuwe ontwerpen. Citaten uit de
klassieke bouwkunst zoals timpanen, gevellijsten en lateien behoren tot
de karakteristieke vormentaal van de Bossche School. Belangrijker
evenwel nog is het accent dat wordt gelegd op soberheid en beheersing.

Jos Bedaux (1910-1989) startte in 1938 met een eigen architectenbureau
dat, gevestigd in Goirle, tegenwoordig wordt geleid door zijn zoon Peer.
Hij realiseerde zowel voor als na de oorlog een groot aantal ontwerpen,
vooral woonhuizen maar bijvoorbeeld ook diverse kapellen. Tot zijn
bekendste bouwwerken behoren het Kantongerecht in Tilburg (1963) en het
hoofdgebouw van de Tilburgse universiteit (1970). Het
universiteitsgebouw ontwierp hij in samenwerking met Nico van der Laan.
Bedaux onderging de invloed van zowel de Bossche als de Delftse School
maar vond in zijn latere oeuvre ook inspiratie in het Functionalisme. 

Blijkens de bouwtekeningen bouwde hij Hertogin Johannastraat 1 als het
woonhuis van ene L.A.C.M. van Willigen. In de doctoraal scriptie van
M.B. Grotens-Kos (Nijmegen 1988, p. 61) wordt evenwel vermeld dat het
huis in 1953 eigendom was van de aannemer Van der Linden die nauw
betrokken was bij de restauratie van de Sint Jan. Tegen de rechter
zijgevel is nog steeds een reliлf te zien dat dan middels een
‘stenensjouwer’ verwijst naar Van der Linden’s betrokkenheid bij
deze restauratie. Verder zijn er de H. Michael (Grotens-Kos
identificeert deze abusievelijk als Sint Joris) en Sint Jan de
Evangelist op afgebeeld en staat er het jaartal 1953 op. Een
handgeschreven aantekening op de grondaanvraag uit februari 1953 wijst
inderdaad op de betrokkenheid van Van der Linden. Waarschijnlijk was hij
louter als aannemer bij de bouw van Hertogin Johannastraat 1 betrokken
en schonk hij het reliлf aan bouwheer Van Willigen die het huis ging
bewonen. 

Het was de beeldhouwer Jacques de Bresser (1908-1986) die het reliлf
maakte. Ook deze Bosschenaar speelde een vooraanstaande rol bij de
restauratie van de Sint Jan waarvoor hij tussen 1934 en 1984 een groot
aantal beelden maakte. In deze betekenis geldt De Bresser als de nestor
van de Nederlandse restauratiebeeldhouwkunst. Behalve restauratiewerk
maakte hij ook beelden en reliлfs in opdracht van particulieren en
overheden.  

Zoals gezegd is de woning uitgevoerd onder invloed van de Bossche
School. Karakteristiek is vooral de ingetogen symmetrische opzet, met de
nadruk op klassieke en evenwichtige verhoudingen. Aan de voorzijde
accentueert een dakkapel de middenas waarin de hoofdingang is
gesitueerd. Overeenkomstig de klassieke villabouw is de beneden- ofwel
hoofdverdieping hoger doorgestoken dan de hierboven gelegen verdieping.
Klassieke draperieлn in kunststeen markeren de onderzijde van de
zijvensters op de bovenverdieping. Een hoofdgestel vormt de
gevelbeлindiging en verwijst net als het met pannen gedekte schilddak
met hoekschoorstenen naar de traditionele landhuisbouw. In de loop van
de tijd bleef het authentieke karakter goed behouden. Aan de rechter
zijkant en achter verloren de vensters evenwel hun oorspronkelijke
stalen invulling. Verder is in 1977 links tegen de achtergevel een
uitbouw gerealiseerd, welke in zijn vormgeving aansluit bij de bestaande
bouw. Dit gebeurde in opdracht van de toenmalige eigenaar L.E. van Dijk.
    

Ligging:

Het pand is vrijstaand gelegen aan de noordwestzijde van de Hertogin
Johannastraat, waar het object zich bevindt op een eigen terrein met
voor- en achtertuin. Deze kavel bevindt zich op de hoek met de
Pettelaarseweg. Naar het zuiden toe staat het object naast een reeks
gekoppelde villa’s. Direct aan de achterzijde bevindt zich een complex
dat uit vier evenwijdige blokken met beneden- en bovenwoningen bestaat.
Aan de overkant van de Hertogin Johannastraat bevindt zich een pleintje
met hoogbouw.

Beschrijving

Algemeen (hoofdvorm, kap):

De woning heeft een L-vormige plattegrond, op basis van een rechthoekige
hoofdmassa waarop aan de achterzijde een (jongere) uitbouw aansluit. De
hoofdmassa telt twee bouwlagen en een zolderverdieping onder een
evenwijdig aan de voorgevel gelegen schilddak met genuanceerde
verbeterde Hollandse pannen. Op de nokeinden bevindt zich een gemetselde
schoorsteen en langs de dakvoet bevinden zich houten lijstgoten. Op het
voor-, achter- en rechter zijschild staat een houten dakkapel met aan de
bovenzijde een blinde segmentboog. De dakkapellen hebben een stalen
draairaam met 6-ruits roedenverdeling. Het metselwerk van de gevels
bestaat uit rosebruine baksteen in een wild kettingverband en met vrij
grove voegen. Een eenvoudig hoofdgestel vormt de gevelbeлindiging,
bestaande uit een architraaf in zwartgeteerde steen, een fries in
rosebruine baksteen en een houten kroonlijst (lijstgoot). De vensters en
ingangen hebben forse ongeprofileerde lijsten. Aan de onder- en
bovenkant van de vensters bevindt zich een gemetselde rollaag. De
hoofdingang heeft een hardstenen onderdorpel.  

         

 

Voorgevel:

De symmetrische voorgevel is drie vensterassen breed. In het midden
bevindt zich de in een vlakhouten omkadering met dito latei opgenomen
hoofdingang. Deze is bereikbaar via een roodbetegelde stoep en bevat een
stalen deur met een deurraam met 4-ruits roedenverdeling. Aan
weerskanten van de ingang bevindt zich een venster met een stalen raam
met 6-ruits roedenverdeling. Zoals ook bij de andere ramen liggen de
staande roeden dicht bij de dagkanten en is de horizontaalroede in de
benedenhelft van het raam gelegen. Op de bovenverdieping heeft het huis
drie vensters, reikende tot in voornoemde architraaf. De vensters
bevatten een stalen raam als op de begane grond, maar zijn kleiner van
formaat. Aan de onderzijde van de opzij gelegen vensters bevindt zich
een kunststenen draperie. 

Zijgevels:

De langs de Pettelaarseweg gelegen rechter zijgevel is twee assen breed
en heeft een asymmetrische indeling, met vernieuwde vensterinvullingen.
Op de begane grond bevindt zich rechts een brede vensterpartij. Deze is
uitkragend en voorzien van een houten omkadering. Een bordes met een
stalen sierhek sluit op dit venster aan. Mogelijk gaat het hier om een
voormalige ingang met tuindeuren. Links ervan bevindt zich een
kalkstenen gevelreliлf met een figuratieve voorstelling en het jaartal
1953. Op de verdieping zijn er twee vensters. Aan de linker zijde is het
pand blind.  

Achtergevel:

Aan de achterkant sluit links een (jongere) ййnlaags uitbouw op de
hoofdmassa aan. In de rechter gevelhelft heeft de woning enkele
gevelopeningen in een wisselend formaat.  

Ruimtelijke indeling:

In de oorspronkelijke opzet heeft het pand een hal met middengang. Links
daarvan bevinden zich een bijkamer en keuken, rechts is er een ruime
woonkamer. Op de verdieping leidt een overloop naar de links en rechts
gesitueerde slaapkamers. Ook op de zolder kwamen enkele kamers. Het
trappenhuis is tegen de voorgevel gelegen.  

Constructies:

Er is uitgegaan van vloeren in gewapend beton. 

Interieurelementen:

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen: 

Het pand bevindt zich op een bijbehorend terrein en wordt met
uitzondering van de linkerzijde omgeven door een tuin.   

Literatuur/bronnen:

Jacques de Bresser, in: Monumenten, jrg. 30 (nr. 3), maart 2009, p. 5

Grotens-Kos, M.B., Beeldhouwkunst in de open lucht in ’s-Hertogenbosch
(doctoraal scriptie Katholieke Universiteit Nijmegen 1988

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

De vrijstaande villa aan de Hertogin Johannastraat 1 heeft
stedenbouwkundige waarde vanwege de samenhang met de historische
gebouwde omgeving. Het bouwwerk staat in de in de vroege jaren 1950
aangelegde wijk Zuid die zich kenmerkt door gevarieerde bebouwing. Door
zijn symmetrische en klassieke voorgevelindeling, markante dakkapellen
en enkele bijzondere motieven zoals twee kunststenen draperieлn, een
zijbordes met sierhek, en een gevelreliлf met een figuratieve
voorstelling heeft het object een hoge beeldwaarde. De situationele
betekenis wordt versterkt door de sterk in het oog vallende ligging op
de hoek van twee straten. 

2. Bouw- en/of kunsthistorische waarden

De in 1952-1953 door architect Jos Bedaux uit Goirle gebouwde villa
heeft architectuurhistorische waarde als een goed en in zijn uiterlijke
verschijningsvorm vrij gaaf bewaard gebleven voorbeeld van naoorlogse
woningbouw. Karakteristiek voor het pand dat onder invloed van de
Bossche school werd ontworpen, is de evenwichtige en klassiek gelede
opzet met een symmetrische voorgevel, in brede lijsten opgenomen
gevelopeningen, en een pannendak met hoekschoorstenen en van een
segmentboog voorziene dakkapellen. Ondanks enkele detailwijzigingen
geeft het zorgvuldig vormgegeven ontwerp nog immer een goede indruk van
het oeuvre van genoemde architect. Van kunsthistorische waarde is het
door de bekende Bossche kunstenaar Jacques de Bresser gemaakte reliлf
tegen de zijgevel dat een goed voorbeeld is van beeldende kunst van rond
1950. De Bresser heeft een vooraanstaande rol gespeeld bij de
restauratie van de Sint Jan.    

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van voor de middenklasse bestemde woningbouw uit de eerste decennia na
de Tweede Wereldoorlog. In zijn opzet en vormgeving weerspiegelt de
villa op een goed herkenbare wijze de ideeлn over huisvesting van de
gegoede middenklasse in de vroege jaren 1950. Van een bijzondere
betekenis is de verwijzing naar ййn van de aannemers die een
vooraanstaande rol speelde bij de restauratie van de Sint Jan en ook
betrokken was bij de bouw van het huis. Hiernaar verwijst nog steeds
voornoemd reliлf tegen de zijgevel. Als een onderdeel van de
historische bebouwing van de uitbreidingswijk Zuid verwijst de villa
naar het naoorlogse groeiproces van ’s-Hertogenbosch.

Het object Hertogin Johannastraat 1, bestaande uit een vrijstaande villa
uit 1952-1953, is op basis van bovenstaande criteria beschermenswaardig
als gemeentelijk monument in de gemeente ‘s-Hertogenbosch

Redengevende omschrijving Hertogin Johannastraat 1                      
     ’s-Hertogenbosch, GMSP II

  PAGE  6 

