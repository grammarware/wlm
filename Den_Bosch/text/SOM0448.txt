’s-Hertogenbosch

Kolperstraat 30

Kadastraal	: ’s Hertogenbosch, H-1959

Monumentnr.     : SOM0448

Huidige functie	: Horeca	Bouwjaar	: ca. 1860, kern XV

Architect	: 

Oorspr.functie	: woon-werkhuis

 

Verbouwingen	: 1905, 1907, 1921, 1924, 1991

Archief		: Gemeente ’s-Hertogenbosch, afdeling BAM

Datum document: 10-12-2007



globale aanduiding van het perceel

Context

(Bouw)historie:

Het pand Kolperstraat 30 heette vууr 1624“Het Hoefijzer”. Vanaf
dat jaar werd het “In den Jeger” of “Weijman” genoemd. In 1713
kreeg het de naam “De Vijf Pakken”. 

Het hoekhuis is hoogstwaarschijnlijk in de 15de eeuw tegelijk met het
linker buurpand gebouwd ter plaatse van een ouder huis. Het achterhuis
was vroeger dieper dan tegenwoordig. De totale lengte van het huis
bedroeg oorspronkelijk 16 meter. Het was daarmee even diep als het
linker buurpand. Het achterhuis was in twee delen verdeeld. Deze waren
beiden onderkelderd.

In 1905 werd de winkelpui gewijzigd en in 1907 de indeling van het
voorhuis. De kap is in 1921 gewijzigd (plat dak boven op de spanten
aangebracht) en in 1924 is de indeling van de plattegronden aangepast.
De huidige pui is in 1991 geplaatst. Het pand is tegenwoordig geheel in
gebruik als cafй-restaurant.

Ligging:

Het pand ligt aan de noordoostelijke zijde van de Kolperstraat, op de
hoek met de Krullartstraat, net buiten de eerste ommuring. De
Kolperstraat heeft in de loop der tijden meerdere namen gehad. De
tegenwoordige Kolperstraat noemde men rond 1450 "dat cort
Colpstraetken". De loop van de eerste stadsmuur is goed te zien in de
markeringen in dit straatje en de knik in de bebouwing. Aan de
buitenzijde van de muur lag de stadsgracht. Deze stadsmuur en gracht
liepen door tot aan de Leuvense poort. Op de kadastrale minuut uit 1823
staat exact hetzelfde perceel aangegeven en ook de omvang van de
bebouwing is gelijk aan de huidige bebouwing. Het perceel is geheel
bebouwd.

Beschrijving

Algemeen (hoofdvorm, kap):

Het pand omvat een voorhuis met vast achterhuis. Het voorhuis bestaat
uit een kelder, begane grond, verdieping en zolder. Het vaste achterhuis
heeft een souterrain, insteekverdieping en een zolder. Het pand werd
oorspronkelijk gedekt door een zadeldak met de nok haaks op de
voorgevel.  Deze kap is in 1921 gewijzigd in een plat dak met omlopende
schilden. De schilden zijn gedekt met gesmoorde muldenpannen.

Voorgevel:

De drie vensterassen brede voorgevel is gepleisterd en is in 1991
voorzien van een nieuwe pui met vijf vouwdeuren. Een stalen balk vormt
de dragende factor van deze pui.

Een gepleisterde waterlijst vormt visueel de afscheiding tussen de
begane grond en de verdieping. Op de verdieping bevat de gevel drie
vensters met kozijnen met duivejagersprofilering en toognagels en
6-ruits schuiframen. De gevel wordt afgesloten door een hoofdgestel met
een gepleisterde architraaf en fries en een houten kroonlijst.

Zijgevels:

Aan de linker zijde wordt het pand begrensd door bebouwing. De rechter
gevel aan de Krullartstraat is wel zichtbaar en heeft een knik bij de
voorgevel. Het is een gepleisterde gevel waarvan het deel van het
voorhuis grotendeels blind is uitgevoerd. Alleen rechts op de begane
grond zit een venster met 6-ruits schuifraam en op de verdieping heeft
dit voorhuis een kleiner venster met draairaam. Links van deze twee
vensters is een groot aantal muurankers zichtbaar. De grote wit
geschilderde muurankers zijn niet oorspronkelijk. Deze zijn in de 20ste
eeuw aangebracht om het verder verzakken van deze zijmuur tegen te gaan.
De kleinere muurankers zijn wel oorspronkelijk. Het rechter geveldeel
(achterhuis) heeft ter hoogte van het souterrain een venster met dubbel
draairaam. Links van dit venster is een verdikking in de muur zichtbaar.
Ter hoogte van de insteekverdieping heeft de gevel twee vensters met
6-ruits schuiframen. Hier boven zit een venster dat opgedeeld is in drie
4-ruits draairamen. De gevel wordt afgesloten door een eenvoudige
gootlijst.

Achtergevel:

Het pand wordt aan de achterzijde begrensd door bebouwing.

Ruimtelijke indeling:

Aan de hand van een beschrijving uit 1991 en tekeningen uit dezelfde
periode kan er het volgende gezegd worden over de ruimtelijke indeling
van het pand: het voorhuis is gedeeltelijk onderkelderd. Het voorste
keldertje is van binnenuit toegankelijk en heeft een tongewelf in de
langsrichting. In de voorgevel en rechter zijgevel zitten kelderlichten
die niet meer in gebruik zijn. Deze kelder dateert waarschijnlijk niet
uit de bouwtijd van het pand (XV) omdat de zijmuren binnen de zijmuren
van het pand vallen. Achter deze eerste kelder bevinden zich sporen van
een tweede, kleiner keldertje. In het midden van het voorhuis, tegen de
(voormalige) dwarsmuur zijn restanten aangetroffen van een derde kelder.
Deze stond in verband met de dwarsmuur en had een tongewelf in de
langsrichting. De dwarsmuur is tegenwoordig nog gedeeltelijk (rechts)
aanwezig. Tegen deze brandmuur zat op de begane grond aan beide kanten
een stookplaats. Tegen de linker zijmuur op de eerste verdieping bevindt
zich een later rookkanaal. De begane grond van het voorhuis ligt ca. 1
meter hoger dan de souterrainvloer van het achterhuis. De
oorspronkelijke indeling van de begane grond van het voorhuis is
verwijderd. Dit is nu ййn grote ruimte. Het souterrain in het
achterhuis heeft nu de functie van keuken. Via de insteekverdieping in
het achterhuis is de verdieping van het voorhuis te bereiken. Beiden
zijn geheel ingericht ten behoeve van de horecafunctie van het pand.

Constructies:

In de beschrijving uit 1991 is het volgende opgenomen over de
constructie van het pand: De eerste verdiepingsbalklaag bestaat uit
moer- en kinderbalken. De oorspronkelijk uit drie vakken bestaande vloer
is in 1924 uitgebreid met een onderslagbalk ter vervanging van een muur.
In deze balklaag zijn enkele sleutelstukken met gotische
peerkraalprofilering aangetroffen en enkele renaissance sleutelstukken
met ojief. De zolderbalklaag bestaat uit vijf vakken moer- en
kinderbalken. Deze balklaag is jonger dan de eerste verdiepingsbalklaag.
In het eerste vak is een sterk schuin oplopend gedeelte in verband met
de vensters in de voorgevel. Onder de moerbalken bevinden zich
eenvoudige consoles. De kap bestaat uit twee van hergebruikte materialen
gemaakte spanten met links en rechts een borstwering. Boven de dekbalken
begint het platte dak (1921). De linker zijmuur is gemeenschappelijk met
het buurpand.

Interieurelementen

In de beschrijving uit 1991 wordt melding gemaakt van de volgende
waardevolle interieuronderdelen: De gehele eerste verdiepingsbalklaag
van het voorhuis was geschilderd in een bruine tint. Onder deze balklaag
is in de 19de eeuw een stucplafond op riet aangebracht met een
eenvoudige versiering.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Kolperstraat 30 heeft stedenbouwkundige waarde vanwege de
samenhang met de historische gebouwde omgeving en de historische
verkavelingstructuur. Het perceel en de bebouwing komen overeen met de
ingetekende situatie op de kadastrale minuut uit 1823. Het pand ligt net
buiten de eerste stadsmuur en op de hoek met de Krullartstraat. De
gevelwanden van de Kolperstraat vormen vrijwel in hun geheel een fraai
historisch ensemble. Binnen dit ensemble, maar ook gezien vanuit de
Fonteinstraat, heeft het pand een zeer beeldbepalende werking. Het
hoekpand ligt in het verlengde van de Fonteinstraat, waardoor het een
straatafsluiting vormt.

2. Bouw- en/of kunsthistorische waarden

Achter de eenvoudige 19de-eeuwse gevel gaat een 15de-eeuwse kern schuil.
Intern zijn er constructieve onderdelen van deze waardevolle oude kern
bewaard gebleven, zoals de samengestelde balklagen, maar ook kelders en
zeer oud muurwerk. Hierdoor heeft het pand bouwhistorische waarde.

3. Cultuurhistorische waarden

Het gebouw heeft cultuurhistorische waarde als zijnde een in kern
15de-eeuws woon-werkhuis van het Bossche type (voorhuis met vast
achterhuis) waarin diverse vernieuwingen herkenbaar zijn uit
verschillende historische perioden. De nog aanwezige gotische en
renaissance sleutelstukken, de 19e-eeuwse lijstgevel en het 19de-eeuwse
stucplafond zijn de meest duidelijk herkenbare elementen die deze
verschillende perioden markeren.

Het object Kolperstraat 30, bestaande uit een 15de-eeuws hoekpand met
eenvoudige 19de-eeuwse lijstgevel, gesitueerd net buiten de eerste
stadsmuur, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Kolperstraat 30                               
            ’s-Hertogenbosch, GMSP II

  PAGE  2 

