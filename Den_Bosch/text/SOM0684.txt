’s-Hertogenbosch

Verwersstraat 10

Kadastraal	: ’s Hertogenbosch, H-2385

Monumentnr.     : SOM0684

Huidige functie	: winkel	Bouwjaar	: XIXA, kern XV

Architect	: 

Oorspr.functie	: woon-werkhuis

 

Verbouwingen	: 1967, 1999

Archief		: Gemeente ’s-Hertogenbosch, afdeling BAM

Datum document: 25-10-2007



globale aanduiding van het perceel

Context 

(Bouw)historie:

Het pand Verwersstraat 10 droeg in 1649 de naam "In Haarlem" en was aan
het begin van de 19de eeuw van dezelfde eigenaar als het buurpand nr.
12. Door de eeuwen heen is het gebouw meerdere malen aangepast en
verbouwd. Ondanks de ingrijpende wijzigingen in de tweede helft van de
20ste eeuw zijn er inwendig diverse waardevolle onderdelen van de
15de-eeuwse kern bewaard gebleven, zoals onderdelen van de
draagconstructie. Het oude pand is in de eerste helft van de 19de eeuw
gewijzigd en gedeeltelijk vernieuwd. Zo werd het pand bijvoorbeeld
voorzien van een nieuwe voorgevel en werd de indeling gewijzigd. Begin
20ste eeuw is de pui aangepast samen met de indeling van de begane
grond. In 1967 werd de begane grond van Verwersstraat 10 samengevoegd
met die van nr. 12, 14 en 16. Ook werden de drie onderpuien verwijderd
en vervangen door ййn gezamenlijke, over drie panden doorlopende,
winkelpui. In 1999 werden deze panden ook op de verdiepingen
samengevoegd, ten behoeve van de winkelfunctie. Hoewel de panden in de
huidige situatie een eenheid vormen, is de beschrijving en bescherming
enkel van toepassing op Verwersstraat 10.

Ligging:

Het pand ligt samen met het rechter buurpand nr. 12 op een rechthoekig
perceel aan de noordoostelijke zijde van de Verwersstraat, buiten de
eerste stadsmuur. De huidige perceelsgrenzen komen overeen met de
perceelsgrenzen (en bebouwing) op de kadastrale minuut uit 1823. In die
periode stonden er op het perceel ook al twee afzonderlijke panden. De
oppervlakte van de bebouwing op deze kaart komt overeen met de huidige
oppervlakte van de bebouwing van nr. 10. 

De Verwersstraat dankt zijn naam aan het grote aantal lakenververs dat
zich hier in de loop van de 15de eeuw vestigden.

Beschrijving

Algemeen (hoofdvorm, kap):

Het pand omvat een voorhuis met vast achterhuis en bestaat uit een
begane grond, verdieping en zolder met hoge borstwering onder een
zadeldak met voordakschild en de nok haaks op de voorgevel. Het dak is
gedekt met gesmoorde Hollandse pannen. De tuin achter het pand is sinds
1967 bebouwd.

Voorgevel:

De twee vensterassen brede voorgevel is gepleisterd en heeft op de
begane grond een pui uit 1967 met een groot etalageraam.  Deze pui loopt
door over de twee rechter panden. Op de verdieping, boven een
kordonlijst, bevat de gevel twee vensters met 6-ruits schuiframen. Ter
hoogte van de zolderverdieping zitten twee liggende vensters met 2-ruits
raam (draairamen). De gevel wordt afgesloten door een hoofdgestel met
architraaf, fries en kroonlijst.

Ruimtelijke indeling:

Het pand is geheel in gebruik als winkel en vormt zowel op de begane
grond als op de verdieping ййn geheel met de twee rechter buurpanden.
Oorspronkelijk had nr. 10 een indeling in voorhuis en vast achterhuis,
die van elkaar gescheiden werden door een brandmuur. Deze is nu niet
meer aanwezig. Ten behoeve van de uitbreiding van de winkel is de gehele
indeling van het pand vernieuwd. Over de oorspronkelijke plaats van
trappen en stookplaatsen is geen documentatie voorhanden. Zowel de
begane grond als de verdieping van het pand is ingericht als ййn grote
ruimte.

Constructies:

Tijdens het vernieuwen van het systeemplafond op de begane grond in 2006
zijn de verdiepingsbalklagen onderzocht. Uit het rapport blijkt het
volgende: De verdiepingsbalklaag van het pand bestaat uit een
samengestelde balklaag (XVB). Het voorhuis is drie balkvakken diep, het
achterhuis twee. In het eerste, vierde en vijfde balkvak is een
onderslagbalk aangebracht. Uit de pengaten (van voormalige muurstijl en
korbeel) in de sleutelstukken onder de moerbalken valt af te leiden dat
het pand een houtskelet heeft gehad. Van deze sleutelstukken (XVB) is
het eerste rechts nog helemaal gaaf. De onderslagbalk halverwege het
eerste balkvak is aan beide zijden voorzien van geprofileerde
sleutelstukken (XVII). De kinderbalken in het derde balkvak zijn
vervangen door een enkelvoudige balklaag (XX). Ter plaatse van de
voormalige brandmuur is een hergebruikte balk (XIX) met kwartrond
profiel aangebracht. De balklaag in het achterhuis heeft in beide
balkvakken een onderslagbalk en ter plaatse van de achtergevel een
strijkbalk. Het metselwerk van de zijmuren is waarschijnlijk even oud
als de zojuist beschreven samengestelde balklaag (XVB). De zijmuur met
het rechter buurpand was gemeenschappelijk (deze is in de huidige
situatie vrijwel geheel verwijderd). Over de linker zijmuur is geen
documentatie voorhanden. Waarschijnlijk is deze ook gemeenschappelijk
met het buurpand.

Uit een beschrijving uit 1979 blijkt dat de zolderbalklaag enkelvoudig
is. De kap met voordakschild heeft verbeterde Hollandse spanten (ca.
1970).

 Interieurelementen

In het achterhuis zijn boven de onderslagbalken, op de kinderbalken en
de vloerdelen, fragmenten van een 17de-eeuwse rankenschildering
aangetroffen. Deze schildering loopt door over de gehele breedte van het
achterhuis. Verder is er op de balklaag ter plaatse van de voormalige
gang in het voorhuis (deze liep van voor- tot achtergevel) een
biezenschildering aangetroffen. In zowel het voor- als achterhuis zijn
diverse oude behangfragmenten gevonden.

Erf, bijgebouwen, diversen:

Het perceel is geheel bebouwd.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Verwersstraat 10 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. De huidige perceelsgrenzen komen overeen met de
perceelsgrenzen (en bebouwing) op de kadastrale minuut uit 1823. Samen
met de belendende bebouwing is er sprake van een ensemblewaarde. 

2. Bouw- en/of kunsthistorische waarden

Achter de sobere (grotendeels) 19de-eeuwse voorgevel gaat een
waardevolle 15de-eeuwse kern schuil waarvan intern nog verschillende
waardevolle onderdelen bewaard zijn gebleven. Zo bevat het gebouw onder
andere nog 15de en 17de-eeuwse balklagen en zijn er sporen gevonden van
een houtskelet. Hierdoor heeft het pand hoge bouwhistorische waarde.
Door de in het achterhuis aangetroffen 17de-eeuwse rankenschildering
heeft het huis kunsthistorische waarde.

3. Cultuurhistorische waarden

Het gebouw heeft cultuurhistorische waarde als zijnde een in hoofdvorm
gaaf 19de-eeuws woonhuis met een oudere kern. Het pand is representant
van de ontwikkeling vanaf de tweede helft van de 19de eeuw, toen veel
oude huizen aan de belangrijke straten in Den Bosch geheel of
gedeeltelijk vernieuwd werden en een nieuwe voorgevel kregen. 

Het object Verwersstraat 10, bestaande uit een 19de-eeuws pand met een
waardevolle 15de-eeuwse kern en 17de-eeuwse schildering, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Verwersstraat 10                              
          ’s-Hertogenbosch, GMSP II

  PAGE  4 

