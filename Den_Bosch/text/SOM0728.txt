’s-Hertogenbosch

Zuiderparkweg 301-303 /  Cesar Francklaan 2

Kadastraal	: ’s-Hertogenbosch, N-1155

Monumentnr.	: SOM0728

Huidige functie	: kerk, pastorie, parochiezaal	Bouwjaar	: 1962/1972

Architect	: Nico van der Laan c.s. 

Oorspr.functie	: kerk, pastorie, parochiezaal

 

Verbouwingen	: 1972 (= deels nieuwbouw)

Archief		: Gemeente ’s-Hertogenbosch, afdeling BAM

Datum document: 27-05-2009



Context

(Bouw)historie:

Het gaat hier om  de Sint Lucaskerk c.a. in de wijk  De Pettelaar in het
zuidelijke deel van Den Bosch. De hier vanaf de vroege jaren vijftig op
de voormalige schootsvelden van de stad gerealiseerde uitbreidingswijken
voor de middenklasse (Zuid I en Zuid II) zijn aangelegd naar een ontwerp
van het Rotterdamse bureau Kuiper, Gouwetor, De Ranitz en Bleeker, in
samenwerking met de dienst Gemeentewerken. Langs de als een
hoofdverbinding in de wijk fungerende Pettelaarseweg is geheel
overeenkomstig de naoorlogse stedenbouwkundige uitgangspunten hoogbouw
gerealiseerd met daarachter intieme buurtjes die juist door laagbouw
worden gekenmerkt. Waar de Pettelaarseweg een knik maakt bevindt zich
het Sweelinckplein met het hier gesitueerde Sint Janslyceum als een
belangrijk stedenbouwkundig accent. De Zuiderparkweg sluit haaks aan op
de Pettelaarseweg en leidt langs het uit 1958 daterende Zuiderpark naar
het noordelijke deel van de wijk. Alleen al uit de ruime opzet van het
park blijkt de aandacht voor licht, lucht en ruimte. In de eerste
decennia na de Tweede Wereldoorlog werd dan ook een belangrijke plaats
toegekend aan de groencomponent. 

Ook het onderhavige kerkelijke complex sluit door zijn ligging en opzet
aan bij de toenmalige ideeлn. De kerk met pastorie en parochiezaal
bevindt zich aan een ruim plein dat door woonhuizen wordt omringd.
Uitgaande van de zogeheten wijkgedachte fungeert dit plein als een
centraal ontmoetingspunt in de wijk. Mede door het vlakbij gelegen
winkelcentrum (Zuiderpassage) is te zien hoezeer de publieke
wijkfuncties (kerk, winkels enz.) eertijds werden samengeklonterd om zo
de sociale cohesie te bevorderen.

De Lucaskerk kent in de relatief korte tijd van haar bestaan reeds een
opmerkelijke geschiedenis. In het kort samengevat is deze als volgt.
Nadat op 9 maart 1958 de nieuwe Sint Lucasparochie was opgericht – met
J.F. Smulders als bouwpastoor – werd op de 21e juni van dat jaar een
noodkerk in gebruik genomen. In september 1963 kon dan in de nieuwe kerk
een eerste mis worden opgedragen, enige tijd voordat deze kerk door de
bekende bisschop W. Bekkers werd geconsecreerd (25 april 1964).
Architect Nico van der Laan (1908-1986) uit Rosmalen leverde het
ontwerp, in samenwerking met Jan de Jong uit Schayk. 

Door een constructiefout stortte een deel van het gebouw in 1968 in
waarna opnieuw enige tijd in een noodkerk is gekerkt, te weten de
eertijds tegenover de kerk gelegen lagere school. Op 3 september 1972 is
de eerste steen gelegd voor de huidige kerk, eveneens een ontwerp van
Nico van der Laan. Mgr. J. Bluyssen zegende het nieuwe godshuis op 14
april 1973 in. Bij de herbouw bleven de bij de instorting gespaard
gebleven pastorie en parochiezaal behouden, welke ook nu nog een
harmonieus ensemble vormen met het kerkgebouw zelf. 

  

Nico van der Laan leidde tezamen met zijn vakbroeders W.A.J. Hansen
(1905-1989) en H. van Hal (1920) ййn van de belangrijkste
architectenbureaus van de Bossche School, de stijl waarin ook het Sint
Lucascomplex is uitgevoerd. Met zijn broer de benedictijner monnik Dom
Hans van der Laan stond Nico aan de basis van deze invloedrijke
architectuurstroming. 

De oorsprong van de Bossche School ligt in de cursussen ‘kerkelijke
architectuur’ die vanaf 1946 in Den Bosch door de twee broers werden
geleid. De lessen vormden de grondslag voor vernieuwende inzichten over
kerkenbouw, waarbij men zich onder meer liet inspireren door de
‘elementaire’ vormentaal van de vroegchristelijke en romaanse
basilieken. 

Sterke nadruk werd gelegd op de ruimtelijke samenhang, gebaseerd op het
verhoudingsgetal waarin een ieder grootte ervaart. Het op de Gulden
Snede terug te voeren spel van maten en verhoudingen vormde voor de
Bossche School-architecten de leidraad bij het ontwerpen van nieuwe
kerken, scholen, woningen en andere bouwtypes. Op deze manier beoogde
men een voor de gebruiker zo evenwichtig mogelijke architectuur te
realiseren. Soberheid en een ‘kloosterlijke uitstraling’ zijn dan
voor velen de eerste trefwoorden om de architectuur van de Bossche
School te typeren. 

Ook het hier bedoelde complex wordt gekenmerkt door een ingetogen opzet.
De nadruk is gelegd op een rechtlijnig lijnenspel, met vrij massieve
bouwmassa’s, platte daken en grof gevoegd metselwerk waarin ook beton
een beeldende rol kreeg toebedeeld. Uit de combinatie van de pastorie
met een binnentuin en de toepassing van een vrijstaande klokkentoren
ofwel campanile blijkt de invloed van de klassiek-Italiaanse bouwkunst. 

De kerk zelf is dan opgezet volgens het zogeheten pleinprincipe. De
sacrale ruimte fungeert er als een ‘overdekt plein’ waar de
kerkgangers zoveel mogelijk als een actieve gemeenschap rondom het
altaar zijn verenigd. De reeds voor het Tweede Vaticaans Concilie
(1962-1965) ingezette vernieuwingsdrang klinkt hierin door en werd bij
diverse architecten van de Bossche School in dergelijke pleinkerken
vertaald. Een ander goed voorbeeld hiervan is de H. Antonius Abtkerk in
Malden uit 1960 (architect Jos Bijnen, Oss). In de Lucaskerk wordt de
gedachte van  ‘de vergadering rondom het altaar’ nog eens versterkt
door de drie als dubbelpijlers opgezette vrijstaande wanddelen die de
kerkzaal in een ‘binnen- en buitenruimte’ verdelen. De ene wand
vormt de achterzijde van de altaarruimte, terwijl de overige twee wanden
aan weerskanten van het bankenplan en door hun diagonale positie de
bewegingsrichting naar het altaar markeren. Langs de ‘buitenzijde’
van deze twee wanden liggen dan de op de toegangsportalen van de kerk
aansluitende loopgangen. Afgezien van hun symbolische betekenis hebben
de bundelpijlers uiteraard ook een constructieve functie ter
ondersteuning van het immense plafond- en dakoppervlak. 

In 1978 werden de drie bundelpijlers aan de ‘binnenzijde’ voorzien
van wandschilderingen van de hand van de vooraanstaande kunstschilder
Theodore Strawinsky (1907-1989).  Deze in Sint Petersburg geboren zoon
van de bekende componist Igor Strawinsky werkte meermalen samen met Nico
van der Laan en richtte zich behalve op schilderingen ook op mozaпeken,
glas-in-lood enz. Zijn werk is onder meer in Frankrijk en Zwitserland te
vinden, alsook in de collectie moderne kunst van de Vaticaanse Musea. In
Nederland voorzag hij behalve de Bossche Lucaskerk ook andere kerken van
schilderingen (Almelo = gesloopt, Gennep, Breda).  

De Bossche schilderingen verbeelden de Annunciatie, de Ontmoeting van
Abraham en de Drie Engelen, de Ontmoeting van de vrouwen en de engelen
in het lege graf van Christus. Door alledrie deze thema’s is
voortgeborduurd op de gedachtegang zoals die is vastgelegd in de
Latijnse inscriptie op de eerste steen van het gebouw (IMA SUMMIS),
hetgeen vrij vertaald neerkomt op de ontmoeting van het goddelijke en
het menselijke.  

 

  

Ligging:

Het complex bevindt zich aan de zuidzijde van de Zuiderparkweg, op de
hoek van de Beethovenlaan. Ten zuiden van het complex bevindt zich de
Cesar Francklaan en direct aan de oostzijde ligt een ruim kerkplein. De
Beethovenlaan en Zuiderparkweg vormen een kruispunt waaraan behalve het
kerkelijke complex ook (aan de noordwestzijde) een winkelcentrum ligt.
Van het hier bedoelde complex bevindt het kerkgebouw zich aan de
noordoostzijde, met de pastorie aan de noordwestzijde en een
parochiezaaltje aan de zuidwestzijde. Een vrij ruime binnentuin scheidt
de pastorie en parochiezaal van elkaar. Bij de zuidoostelijke hoek van
de kerk bevindt zich een vrijstaande klokkentoren. De kerk en pastorie
verhouden zich in een schuine lijn ten opzichte van de parochiezaal.

 

Beschrijving kerkgebouw (Zuiderparkweg 303)

Algemeen (hoofdvorm, kap):

De kerk is opgezet als een zogeheten pleinkerk en heeft een vierkant
grondplan en een plat dak. De gevels zijn opgetrokken in gele baksteen
in een wild verband en met grove voegen. De diverse vensters en ingangen
reiken vanaf het vloerniveau tot een langs het bovenste deel van de
gevels gelegen forse betonstrook die ononderbroken langs het hele gebouw
doorloopt. Boven deze strook wordt het betreffende metselwerk beлindigd
door een rollaag. Het gebouw is voorzien van houten ramen en deuren.    

       

Voorgevel:

De op het kerkplein gerichte voorgevel (oostzijde) wordt gekenmerkt door
een reeks van negen hoge en smalle vensters. Ze zijn ingevuld met een
enkelruits (= zonder roedenverdeling) raam en dito bovenlicht. Op de
linker gevelhoek bevindt zich een hardstenen steen met inscriptie: IMA/
SUM/ MIS/. De steen heeft een gebosseerde afwerking.   

Zijgevels:

Ook de zijgevels (noord- en zuidzijde) worden gekenmerkt door een
vensterreeks, vergelijkbaar opgezet als voornoemd. Vanaf de oostzijde
gezien bevindt zich na het tweede venster een ingangspartij. Beide
ingangen bevatten een dubbele deur die uit horizontale houtdelen
bestaat. Ter hoogte van het bovenlicht zijn de houtdelen als schoepen
aangebracht.  

Achtergevel:

Aan de achterkant (westzijde, ter hoogte van de binnenhof) is er een
vergelijkbare vensterreeks, maar hier deels met blindvensters
(houtbeschot). Links bevindt zich het verbindingslid waardoor de kerk is
verbonden met de pastorie. Hier is het onderscheid tussen de gladde
baksteen van de kerk zelf en de quasi-handvormsteen van de oudere
bouwdelen goed te zien.  

Ruimtelijke indeling:

De kerk wordt gekenmerkt door een in hoofdzaak ongedeelde zaal met een
vlak plafond. Drie als bundelpijlers opgezette en verspreid liggende
wanddelen markeren evenwel het onderscheid tussen het bankenplan/
koorruimte en de rondom liggende loopgangen. De koorruimte bevindt zich
langs de westelijke wand. Hier is bovendien de toegang tot een crypte en
bevindt zich een rustaltaar met tabernakel.    

Constructies:

De kerk heeft vloeren in gewapend beton, bedekt met leistenen tegels in
een vrij fors formaat. Het dak rust op een platbalklaag, met uit
houtdelen bestaande plafonds.   

Interieurelementen:

Het interieur wordt gekenmerkt door een ingetogen opzet en afwerking. De
wanden zijn in schoonmetselwerk uitgevoerd en hebben een beraapte
afwerking. Ze worden beлindigd door betonlijsten met daarboven nog een
op de plafonds aansluitende houten lijst. De binnendoorgangen zijn
voorzien van vlakhouten deuren. 

De als vrijstaande wanddelen uitgevoerde dubbelpijlers zijn voorzien van
schilderingen. Ze verbeelden de Annunciatie (westwand), de Ontmoeting
van Abraham en de Drie Engelen (zuidwand) en de Ontmoeting van de
vrouwen en de engelen in het graf van Christus (noordwand). 

Tot de nagelvaste onderdelen (uitgevoerd in de stijl van de Bossche
School) behoren onder meer het houten celebratie-altaar c.a., het dito
bankenplan, twee tochtportalen. Tegen de westwand geplaatst tabernakel
met een voorstelling van vissen en broden. 

   

Erf, bijgebouwen, diversen: 

Het kerkgebouw is aan de zuidoostkant gecombineerd met een vrijstaande
klokkentoren. De toren heeft een hoogte van drie geledingen en is
voorzien van een plat dak. Het metselwerk is als genoemd en tussen de
geledingen bevindt zich een doorlopende betonstrook. Aan de oost- en
westkant bevinden zich galmgaten met houten klankborden (schoepen). Aan
de noordkant is er een ingang met een deur die vergelijkbaar is met de
reeds genoemde exemplaren. De toren wordt bekroond door een smeedijzeren
topkruis. 

 

Beschrijving pastorie (Zuiderparkweg 301)

Algemeen (hoofdvorm, kap):

De pastorie heeft een in hoofdzaak L-vormige plattegrond. De hoofdmassa
telt twee bouwlagen en het op de kerk aansluitende verbindingsdeel is
ййnlaags. Beide bouwdelen hebben een plat dak. De gevels zijn in
genuanceerd metselwerk uitgevoerd, bestaande uit gele en rode
handvormsteen in een wild verband met grove voegen. Een betonlijst vormt
de gevelbeлindiging en het tweelaags bouwdeel heeft hier bovendien een
forse in verticale houtdelen uitgevoerde gevelbeschieting (“western
red cedar”). Ramen, deuren en kozijnen zijn in hout uitgevoerd. Aan de
bovenkant van de vensters en ingangen in de eerste bouwlaag bevinden
zich forse strekken. Het verbindingsdeel  heeft evenwel betonlateien.   
   

       

Voorgevel:

Aan de voorkant (noordzijde) grijpt het verbindingsdeel voorlangs de
kerk. Hier bevindt zich een ingang met een uit verticale houtdelen
bestaande enkelvoudige deur, vergelijkbaar als de deuren van het
kerkgebouw zelf. Rechts hiervan bevinden zich twee vensters met een
dubbel enkelruits raam. Uiterst rechts heeft dit bouwdeel een klein
venster met een stalen klapraampje. In het tweelaags bouwdeel bevindt
zich links de pastorie-ingang, voorzien van een enkelvoudige deur met
twee deurramen met forse stijlen. Direct rechts hiervan is er een brede
lichtpui met een vergelijkbare invulling. Verder is de gevel blind.   

Zijgevels:

Aan de rechterkant (westzijde, langs de Beethovenlaan) heeft de pastorie
op de begane grond tweemaal twee vensters met een dubbel enkelruits
draairaam en een houten borstwering. Op de verdieping zijn er drie
vensters met een smal middenraam en aan weerskanten daarvan telkens
ййn raam. Ook deze ramen zijn enkelruits. 

De linker zijgevel (oostkant) bevat eveneens diverse gevelopeningen. Op
de begane grond bevindt zich hier het ййnlaags verbindingslid waardoor
de pastorie met de kerk is verbonden. Links daarvan een klein venster.
Op de bovenverdieping is er rechts een venster en links een ingang met
een enkelvoudige deur.   

Achtergevel:

Aan de achterkant heeft de pastorie zowel beneden als boven twee
gevelopeningen in wisselend formaat. Op de begane grond betref het
rechts een ingang met een tuindeur.   

 

Ruimtelijke indeling:

Vanuit een op de hoofdingang aansluitende ruime hal bereikt men de langs
de zuid- en westgevel gelegen kamers. Ook op de verdieping zijn er
diverse langs de westgevel gelegen kamers. De bovenverdieping is
bereikbaar via een op de hal aansluitend trappenhuis. Het verbindingslid
tussen kerk en pastorie bevat onder meer een keuken.  

Constructies:

De pastorie heeft betonnen vloeren. Het dak bestaat uit een houten
balklaag 

Interieurelementen:

Ingetogen interieurafwerking. In de hal een grindbetonnen vloer. De
keuken bevat een zwartwitte tegelvloer. Binnendoorgangen met vlakhouten
deuren. Houten trap naar de bovenverdieping. 

In de hal is een arduinen wasbekken opgesteld. Het interieur is mede
beschermd voor zover het monumentale waarden omvat.

Erf, bijgebouwen, diversen: 

De aan de achterkant van de pastorie gelegen tuin heeft mede door de
langs de Beethovenlaan gelegen hoge tuinmuur een besloten karakter met
het effect van een binnenhof of cortile. De tuinmuur is in vergelijkbaar
metselwerk uitgevoerd als de pastorie en wordt beлindigd door een
betonnen lijst. Aan de tuinzijde is deze muur verlevendigd met een nis. 

 

Beschrijving parochiezaal (Cesar Francklaan 2)

Algemeen (hoofdvorm, kap):

Het met de sacristie gecombineerde parochiezaaltje heeft een in
hoofdzaak rechthoekige plattegrond, met een op de linker kopgevel
aansluitend toegangsportaal. De bouwmassa is ййnlaags en voorzien van
een plat dak. Het metselwerk van de gevels is genuanceerd uitgevoerd,
bestaande uit gele en rode handvormsteen in een wild verband en met
grove voegen. Aan de bovenzijde van de gevels bevindt zich een
betonlijst en ook aan de onderkant van de vensters is een dergelijke
strook te vinden, gecombineerd met een koperen regenwaterafvoertuitje.
Aan de bovenzijde hebben de vensters een forse strek. Ze zijn in
hoofdzaak voorzien van niet oorspronkelijke (buiten de bescherming
vallende) ramen.  

       

Voorgevel:

Aan de voorzijde (zuidkant, langs de Cesar Francklaan) bevinden zich
viermaal twee vensters. 

  

Zijgevels:

Aan de rechterkant (oostzijde) bevindt zich rechts een venster met een
(oorspronkelijke) houten invulling, bestaande uit twee enkelruits ramen.
Het uitgebouwde portaal dat op de linker zijgevel (westzijde, langs de
Beethovenlaan) aansluit is iets minder hoog doorgestoken dan de
hoofdmassa en tegen het linker deel van de gevel gesitueerd. Aan de
zuidkant bevindt zich hier rechts een in een portiek opgenomen ingang
met een enkelvoudige houten deur met een enkelruits deurraam. De portiek
is bereikbaar via een vrij hoog bordes met borstwering. Links van de
portiek bevinden zich twee kleine vensters. Aan de westzijde is het
portaal blind.    

Achtergevel:

Aan de achterkant ontvangt het gebouwtje daglicht via enkele vensters.
Hier is bovendien een portiek met een enkelvoudige toegangsdeur. 

  

Ruimtelijke indeling:

Gangloze indelingsstructuur. De parochiezaal heeft een tweebeukige
opzet, door de indeling met verdelingspijlers. In het oostelijke deel
van het gebouw is de sacristie gesitueerd. 

   

Constructies:

Betongebruik. Wanden in schoonmetselwerk dat is beraapt. 

Interieurelementen:

De verdeelkolommen in de parochiezaal bestaan uit pijlers in
schoometselwerk dat is beraapt. Ze hebben gestileerde kapitelen. In de
sacristie ligt een vergelijkbaar kapiteel deels in het zicht. Hier
bevinden zich een credens en wandkasten in hout, uitgevoerd in Bossche
Schoolstijl. 

Erf, bijgebouwen, diversen: 

Houten draaipoorten verbinden het gebouw zowel met de kerk als met de
tuinmuur van de pastorie. 

  

Literatuur/bronnen:

Hest, Joost van, De Sint-Antonius Abtkerk in Malden. Waar traditioneel
en modern samenkomen, in: Venster. Kwartaalblad van de Stichting Oude
Gelderse Kerken, jrg. 3 (februari 2005), p. 10-15

Jong, de J. e.a., R.K. St.-Lukaskerk te ’s-Hertogenbosch, in:
Bouwkundig Weekblad, 1964 (nr. 16), p. 192-196

Jong, de J. e.a., R.K. St.-Lukaskerk te ’s-Hertogenbosch, in: Bouw,
1965 (nr. 36), p. 1304-1308

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het uit de H. Lucaskerk met bijbehorende bouwdelen bestaande complex aan
de Zuiderparkweg 301-303/ Cesar Francklaan 2 heeft stedenbouwkundige
waarde vanwege de samenhang met de historische gebouwde omgeving. Het in
een woonbuurt uit de jaren 1950-1975 in de uitbreidingswijk Zuid gelegen
complex vormt een belangrijk stedenbouwkundig accent op de hoek van de
Zuiderparkweg en de Beethovenlaan. Hier vervult het aan een ruim
kerkplein gelegen complex geheel overeenkomstig de naoorlogse ideeлn
over stadsplanning een centrumfunctie. Door de in hoogte verspringende
bouwdelen, de combinatie met een langs de straat gelegen binnentuin en
een vrijstaande klokkentoren vormt het complex al op grote afstand een
opmerkelijke blikvanger met een belangrijke oriлntatiefunctie.      

2. Bouw- en/of kunsthistorische waarden

Het in 1962 en 1972 door de  vooraanstaande architect Nico van der Laan
gebouwde kerkgebouw met pastorie en parochiezaaltje heeft
architectuurhistorische waarde als een goed en gaaf bewaard gebleven
voorbeeld van kerkelijke architectuur uit het derde kwart van de 20ste
eeuw. De in hun historische opzet zowel in de detaillering als in de
hoofdvorm overwegend gaaf bewaard gebleven gebouwen zijn uitgevoerd in
de stijl van de Bossche School waarvan Nico van der Laan ййn van de
belangrijkste boegbeelden is. Karakteristiek is de ingetogen opzet met
de nadruk op vrij massieve bouwmassa’s, een strak lijnenspel en platte
daken. Alhoewel het parochiezaaltje enige detailwijziging onderging
(vernieuwde ramen) bleef het authentieke karakter ook hier goed
herkenbaar. Van kunsthistorische betekenis zijn de in 1978 in de kerk
aangebrachte wandschilderingen, welke een goed voorbeeld vormen van het
oeuvre van de internationaal vermaarde kunstenaar Theodore Strawinsky.
In hun opzet vormen de schilderingen een wezenlijke eenheid met de
architectuur.        

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van de naoorlogse kerkenbouw in de gemeente ’s-Hertogenbosch. In zijn
ontwikkelingsgeschiedenis markeert het complex enkele opmerkelijke fases
doordat de huidige kerk de herbouw vormt van een enige jaren na de
oplevering ingestorte voorganger. Door de opzet als een zogeheten
pleinkerk weerspiegelt de Sint Lucaskerk de ideeлn over kerkenbouw
zoals die zich vooral vanaf de late jaren 1950 manifesteerden en
gekoppeld waren aan de eertijds zichtbare vernieuwingsdrang.
Karakteristiek hiervoor is de opzet in de vorm van een kerkzaal met een
rondom de altaarruimte gesitueerd bankenplan. De betekenis van ‘een
rondom het altaar verenigde gemeenschap’ wordt in de Lucaskerk kracht
bijgezet door de drie als dubbelpijlers uitgevoerde vrijstaande wanden
rondom de altaarruimte en het bankenplan. In deze opzet neemt de
Lucaskerk een bijzondere positie in binnen de volgens de principes van
de Bossche School uitgevoerde kerkenbouw. Als een kerkelijk complex in
de vanaf circa 1950 gerealiseerde uitbreidingswijk Zuid weerspiegelt de
Lucaskerk c.a. het naoorlogse groeiproces van ’s-Hertogenbosch.  

Het complex Zuiderparkweg 301-303/ Cesar Francklaan 2, bestaande uit de
H. Lucaskerk uit 1972 met de bijbehorende pastorie en parochiezaal uit
1962, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Zuiderparkweg 301-303/ C. Francklaan 2  ‘s-
Hertogenbosch, GMSP II

  PAGE  1 

