’s-Hertogenbosch

Jacob van Maerlantstraat 1 t/m 71, Geert Grootestraat 22 t/m 38, Van
Ruusbroecstraat 2 t/m 18

Kadastraal	: ’s-Hertogenbosch, N-124, N-126, N-128, N-130, N-157,
N-158, N-159, 

N-2032A1, N-2032A2, N-2032A3, N-2032A4, 

N-2032A5, N-2032A6, N-2032A7, N-2032A8, 

N-2032A9, N-2032A10, N-2032A11, N-2032A12, N-2032A13, N-2032A14,
N-2032A15, N-2032A16, N-2032A17, N-2032A18, N-2032A19, N-2032A20,
N-2032A21, N-2032A22, N-2032A23, N-2032A24, N-2032A25, N-2032A26,
N-2032A27, N-2032A28, N-2032A29, N-2032A30, N-2032A31, N-2032A32,
N-2032A33, N-2032A34, N-2032A35, N-2032A36, N-2032A37, N-2032A38,
N-2032A39, N-2032A40, N-2032A41, N-2032A42, N-2032A43, N-2032A44,
N-2032A45, N-2032A46, N-2032A47, N-2032A48, N-2032A49, N-2032A50,
N-2032A51, N-2032A52, N-2032A53, N-2032A54, N-2032A55, N-2032A56,
N-2032A57, N-2032A58, N-2032A59, N-2032A60, N-2032A61, N-2032A62,
N-2032A63, N-2032A64, N-2032A65, N-2032A66, N-2032A67, N-2032A68,
N-2032A69, N-2032A70, N-2032A71, N-2032A72, N-2032A73, N-2032A74,
N-2032A75, N-2032A76, N-2032A77, N-2032A78, N-2032A79, N-2032A80,
N-2032A81, N-2032A82, N-2032A83, N-2032A84, N-2032A85, N-2032A86,
N-2032A87, N-2032A88, N-2032A89, N-2032A90

Monumentnr.	: SOM0460

Huidige functie	: wonen	Bouwjaar	: 1958

Architect	: Fr. Grips

Oorspr.functie	: wonen

 

Verbouwingen	: 1988

Archief		: Gemeente ’s-Hertogenbosch, afdeling BAM

Datum document: 14-05-2009



globale aanduiding van de percelenContext

(Bouw)historie:

Het complex maakt deel uit van de wijk de Bazeldonk (Zuid II) die zich
direct ten noorden van het Zuiderpark bevindt, ten zuidoosten van de
binnenstad. Net als het aan weerskanten van de Pettelaarseweg gelegen
wijkgedeelte ten zuiden van het Zuiderpark (Zuid I) is de Bazeldonk
aangelegd in de periode kort na de Tweede Wereldoorlog. Het was het
Rotterdamse bureau van Kuiper, Gouwetor, De Ranitz en Bleeker dat in
samenwerking met de dienst Gemeentewerken de plannen tekende,  waarbij
is uitgegaan van een reeds voor de oorlog gerealiseerd uitbreidingsplan
van het bureau Granprй-Moliиre, Verhagen en Kok. Zuid I was bestemd
voor de gegoede middenklasse, de Bazeldonk voor de lagere middenstand.
In beide delen van Zuid is te zien hoe er is uitgegaan van een
rastervormig stratenpatroon, met zoveel mogelijk aandacht voor licht,
lucht en ruimte. Het lommerrijke Zuiderpark uit 1958 en de aansluiting
op het opengelaten Bossche Broek accentueren de sterke aandacht voor het
groen. 

Het onderhavige complex is in 1958 gebouwd, in opdracht van de Nationale
Verzekeringsbank N.V. te Schiedam en naar een ontwerp van architect Fr.
Grips. De vier meerlaags flatgebouwen met tussenliggende laagbouw vormen
elk een stedenbouwkundige ‘stempel’ die karakteristiek is voor de
naoorlogse stadsplanning. Langs de als een hoofdverbinding fungerende
Jacob van Maerlantstraat voegen de haaks geplaatste flatgebouwen zich in
een hoogbouwreeks die wordt voortgezet langs de oostzijde van de Geert
Grootestraat. In combinatie met de bijbehorende laagbouw –
oorspronkelijk opgezet als buurtwinkeltjes – omvat het complex enkele
intieme, oorspronkelijk voor buurtspel bestemde pleintjes waarlangs zich
ook de achtertuintjes van de op de begane grond gelegen flatwoningen
bevinden. De wijkgedachte en het gemeenschapsideaal die in de naoorlogse
stedenbouw een leidraad bij uitstek vormden, worden in deze opzet
weerspiegeld. 

Architect Fr. Grips die in Den Bosch bijvoorbeeld ook de
middenstandsvilla’s aan de Arezzostraat, Gregoriussingel en Jacob
Obrechtstraat bouwde (1954-1955; Zuid I) voerde het onderhavige complex
uit in een voor hem karakteristieke mengstijl van Delftse en Bossche
School. Het vrij traditionalistische karakter blijkt uit de gemetselde
gevels en (flauw hellende) zadeldaken waardoor is aangesloten bij de
traditionele Hollandse huizenbouw. Details als de betonnen kaders van
ingangspartijen en vensters alsook de kolommetjes langs de voormalige
winkelpuien van de laagbouw tonen de invloed van de Bossche School.
Hetzelfde geldt voor de vrij ingetogen opzet met de nadruk op een
evenwichtig spel van maten en verhoudingen. Aan de achterzijde vallen
vooral de schuin op het zuiden geplaatste balkons van de flatgebouwen op
die voor een optimale ontvangst van het zonlicht zorgen.  

Opvallend zijn verder de diverse kleurige mozaпekpanelen waarmee de
gebouwen zijn verlevendigd. Het naoorlogse optimisme en de behoefte aan
‘goede kunst in de openbare ruimte’ komen hierin tot uiting. Ze
verbeelden diverse motieven, waaronder de seizoenen en de leeftijdsfasen
van de mens. Het is niet bekend wie de maker is. 

In 1988 vond naar plannen van het Architektenburo Noord uit Den Bosch
een verbouwing plaats. De in de laagbouw gesitueerde buurtwinkeltjes
zijn toen gewijzigd tot woningen. Bij deze verbouwing gingen de
oorspronkelijke etalagekasten verloren.             

       

Ligging:

De Bazeldonk ligt direct ten oosten van de Bossche binnenstad. Aan de
zuidzijde wordt de wijk ingesloten door het Zuiderpark en aan de
noordzijde door de Zuidwillemsvaart. Het hier bedoelde complex bevindt
zich in het westelijke deel van de wijk. Hier wordt het complex omsloten
door de Jacob van Maerlantstraat (noordzijde), de Geert Grootestraat
(oostzijde), de Van Ruusbroecstraat (zuidzijde) en de Anna Bijnsstraat
(westzijde). De vier meerlaags flatgebouwen staan haaks op de Jacob van
Maerlantstraat. Evenwijdig aan deze straat bevindt zich de tussen de
flatgebouwen gesitueerde laagbouw. Aan de achterzijde omsluit de
laagbouw tezamen met de flatgebouwen de langs de Van Ruusbroecstraat
gelegen pleintjes met groenelementen, parkeerhavens en garages.   

    

Beschrijving

Drielaags flatgebouwen

Algemeen (hoofdvorm, kap):

De vier flatgebouwen zijn opgezet volgens het portiektype, hebben een
rechthoekige plattegrond en tellen drie bouwlagen onder een flauw
hellend zadeldak met mastiekdekking. De daken zijn voorzien van
gemetselde schoorstenen en betonnen kooflijsten. Aan de kopzijden
bevinden zich evenwel houten overstekken. De gevels bestaan uit gele
baksteen in een wild verband. Sierbetonnen lijsten omkaderen de ingangen
en diverse vensters. Waar de vensters niet van lijsten zijn voorzien
hebben ze een betonlatei. Door renovatie zijn alle ramen en balkonpuien
vernieuwd.  

 

Voorgevel:

De flatgebouwen hebben een symmetrische voorgevel (oostzijde) met een
regelmatige afwisseling van vensterreeksen en ingangspartijen. Er zijn
telkens twee ingangspartijen. Ze zijn opgenomen in langs de drie
bouwlagen doorgestoken betonnen sierkaders met drie boven elkaar gelegen
trappenhuisvensters. Een bordes met een stalen hekwerk leidt naar de
ingangen die zijn voorzien van originele bruingebeitste houten deuren
met liggende deurramen. De direct rondom de ingangen gelegen kaders zijn
verlevendigd met veelkleurige mozaпeken met diermotieven. Langs de
trappenhuisvensters is de omkadering ingesnoerd. Deze vensters bevatten
originele stalen ramen zonder roedenverdeling. Tussen beide
ingangspartijen bevindt zich per bouwlaag een reeks van drie vensters in
uitkragende betonlijsten. Naar de gevelhoeken zijn er per bouwlaag
telkens twee van dergelijke vensters.  

 

     

Zijgevels:

Aan de kopzijden (noord- en zuidzijde) hebben de flatgebouwen per
bouwlaag drie vensters. Ook deze zijn opgenomen in uitkragende
betonlijsten, maar ditmaal maken ze deel uit van verticale gevelstroken
met langs de diverse bouwlagen doorgestoken lijsten.   

Achtergevel:

Aan de achterkant (westzijde) worden de flatgebouwen gekenmerkt door een
afwisseling van drie verticale balkonstroken en daartussen gelegen
vensterpuien. De balkonstroken zijn risalerend en bevatten per bouwlaag
een schuin geplaatst betonnen balkon met een stalen hekwerk. Telkens
twee vensterpuien met een asymmetrische indeling wisselen de
balkonstroken af. Verder hebben de flats naar de linker gevelhoek toe
nog enkele vensters.        

Ruimtelijke indeling:

In hun opzet hebben de vanuit de trappenhuizen bereikbare woningen
(hoogbouw) een aan de westzijde gelegen woonkamer.

Constructies:

Er is geen nadere documentatie beschikbaar. De flatgebouwen zullen zijn
opgetrokken in een betonskelet, maar de betonstructuur wordt dan door de
gemetselde gevels aan het zicht onttrokken. 

Interieurelementen

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen: 

Langs de pleintjes aan de achterzijde van het complex  bevinden zich
bijbehorende garageboxen (Van Ruusbroecstraat 2-18). Ze zijn gekoppeld
in ййnlaags reeksen met een plat dak, gemetselde gevels en ingangen
onder een betonnen latei. Per reeks zijn er drie boxen, bereikbaar via
een kanteldeur. Aan de achterzijde van de boxen bevinden zich
oculusvensters met een stalen raampje met 4-ruits roedenverdeling.  

Tweelaags laagbouw

Algemeen (hoofdvorm, kap):

De drie tussen de flatgebouwen gelegen laagbouwblokjes met telkens drie
woningen (deels voormalige buurtwinkels) hebben een L-vormige
plattegrond, zijn tweelaags en voorzien van een evenwijdig aan de Jacob
van Maerlantstraat gelegen flauw hellend zadeldak dat op de uiteinden
van de betreffende bouwmassa ligt ingeklemd tussen twee haaks op de
straat gelegen zadeldaken die eveneens een flauwe helling hebben. De
dakdekking bestaat uit mastiek en ook verder zijn de daken als bij de
flatgebouwen. Hetzelfde geldt voor het metselwerk van de gevels en de
omlijsting van vensters en ingangen. Vernieuwde vensterinvullingen. Van
de voormalige winkels zijn de etalagekasten vervangen door erkers met
vensterpuien. 

Voorgevel:

Aan de voorkant (noordzijde) hebben deze bouwwerken een symmetrische
indeling. Uiterst links en rechts bevindt zich een fors risaliet met
smalle gemetselde hoeklisenen. Per bouwlaag is er hier een venster in
een uitkragende betonlijst. Tussen de risalieten zijn er telkens twee
erkers. Deze zijn gevat onder een gezamenlijke overhuiving met een forse
betonnen kooflijst. Een dubbele portiek met een betonkolom scheidt de
erkers van elkaar en leidt naar de voormalige winkelingangen. Op de
verdieping is het tussen de risalieten gelegen geveldeel blind. Hier is
de gevel evenwel verlevendigd met siermetselwerk.    

     

Zijgevels:

Aan de westelijke kopzijde is er een asymmetrische gevelindeling. Het
linker geveldeel is blind en verlevendigd met een verticale
mozaпekstrook met een veelkleurige figuratieve voorstelling. Ter hoogte
van de middenas bevindt zich een via een bordes met een stalen hekwerk
bereikbare ingang. Deze is opgenomen in een betonnen kader en voorzien
van een bruingebeitste houten deur met liggende deurramen. Enkele
vensters in wisselend formaat markeren tezamen met de ingangspartij de
middenas.  

Zowel op de begane grond als op de verdieping bevindt zich rechts van de
middenas een vensterpui. Aan de oostelijke kopzijde worden de blokken
door een ййnlaags tussenlid verbonden met de meerlaags flatgebouwen. 

Achtergevel:

Aan de achterkant (zuidzijde) bevindt zich uiterst links een forse
tweelaags uitbouw. In de oksel hiervan is een langs het merendeel van de
achtergevel doorgestoken ййnlaags bouwdeel met een plat dak
gesitueerd. Het platte dak vormt een balkon met een stalen hekwerk. Op
de begane grond zijn er enkele ingangspuien. Boven wisselen een
balkonpui en enkele vensters elkaar af.   

Ruimtelijke indeling:   

De laagbouw was oorspronkelijk voorzien van twee winkels (begane grond)
en ййn woning (bovenverdieping). Door de verbouwing in 1988 zijn de
winkels elk omgevormd tot een woning. Van de bovenwoningen zijn de
woonkamers in het westelijke deel van de bouwmassa gelegen en de
slaapkamers in het oostelijke. Laatstgenoemde kamers zijn bereikbaar via
een langs de noordgevel gesitueerde gang.   

Interieurelementen

Het interieur is niet bezocht. 

Literatuur/bronnen:

Grotens-Kos, M.B., Beeldhouwkunst in de open lucht in ’s-Hertogenbosch
(doctoraal scriptie Katholieke Universiteit Nijmegen 1988

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Vaart, J.M.M. van der & Smits, E.R.A., Inventarisatie Zuid (gemeente
’s-Hertogenbosch 2008), p. 43

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

Het complex aan de Jacob van Maerlantstraat 1-71 en Geert Grootestraat
22-38, Van Ruusbroecstraat 2-18 heeft stedenbouwkundige waarde vanwege
de samenhang met de historische gebouwde omgeving en de aanleg en opzet
van de in de eerste helft van de jaren 1950 gerealiseerde
uitbreidingswijk de Bazeldonk (Zuid). Hier vormt het complex dat is
opgezet als zogeheten stempels met een opeenvolging van drielaags
flatgebouwen, tweelaags woningblokjes en bijbehorende garageboxen een
wezenlijk element binnen de aanlegstructuur van de wijk. In zijn opzet
is het complex karakteristiek voor de stedenbouwkundige uitgangspunten
in de periode kort na de Tweede Wereldoorlog. Door de markante
vormgeving en zorgvuldige detaillering met onder meer veelkleurige
mozaпeken heeft het complex een hoge beeldwaarde binnen de door
afwisselende bebouwing en een ruime opzet bepaalde wijk.  

2. Bouw- en/of kunsthistorische waarden

Het in 1958 door architect Fr. Grips gebouwde complex heeft
architectuurhistorische waarde als een goed en in zijn uiterlijke
verschijningsvorm vrij gaaf bewaard gebleven voorbeeld van naoorlogse
woningbouw. Karakteristiek voor het in een mengstijl van Bossche en
Delftse School vormgegeven ontwerp zijn onder meer de aan de klassieke
Hollandse bouwkunst ontleende motieven, de ingetogen opzet en de nadruk
op evenwichtige maten en verhoudingen. Van een bijzonder karakter zijn
de diverse decoratieve mozaпeken. Ze hebben kunsthistorische waarde als
een goed voorbeeld van monumentale kunst uit het midden van de 20ste
eeuw.   

3. Cultuurhistorische waarden

Het complex heeft cultuurhistorische waarde als een markant voorbeeld
van als een complex opgezette woningbouw uit de eerste decennia na de
Tweede Wereldoorlog. Het uit een combinatie van hoog- en laagbouw met
bijbehorende garageboxen bestaande complex geeft een goede indruk van de
wijze waarop de lagere middenstand in deze periode was gehuisvest. De
bijbehorende intieme speelpleintjes met groenelementen aan de
achterzijde weerspiegelen het principe van de wijkgedachte en het
gemeenschapsideaal zoals dat eertijds een belangrijke leidraad voor
planning en stedenbouw vormde. Markant zijn de efficiлnt op het zuiden
gerichte, schuine balkons die de aandacht voor licht, lucht en ruimte
illustreren. Als een wezenlijk onderdeel van de stedenbouwkundige aanleg
en opzet van de wijk de Bazeldonk geeft het complex een goed beeld van
de contemporaine ideeлn over stadsuitbreiding. Zuid weerspiegelt het
naoorlogse groeiproces van ’s-Hertogenbosch.   

Het object een uit vier drielaags flatgebouwen, drie tweelaags blokjes
en bijbehorende garageboxen bestaande complex aan de Jacob van
Maerlantstraat 1-71, Geert Grootestraat 22-38, Van Ruusbroecstraat 2-18
uit 1958 is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving complex Jacob van Maerlantstraat 1-71, Geert
Grootestraat 22-38, Van Ruusbroecstraat 2-18                            
                                             ’s-Hertogenbosch, GMSP II
                                                                        
   

  PAGE  7 

