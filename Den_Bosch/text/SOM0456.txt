’s-Hertogenbosch

Kruisstraat 33-35	

Kadastraal	: ’s Hertogenbosch, G-2830

Monumentnr.     :  SOM0456 

Huidige functie	: cafй-woning	Bouwjaar	: kern XVB-XVI, voorgevel,
balklagen en hoofdkap ca. 1800, kap achterhuis XIX

Architect	: 

Oorspr.functie	: woon-werkhuis

 

Verbouwingen	: 1973, 1980

Archief		: Gemeente ’s-Hertogenbosch, afdeling BAM

Datum document: 01-02-2008



globale aanduiding van het perceel

Context

(Bouw)historie:

Het pand Kruisstraat 33-35 bevat op de begane grond een
horeca-gelegenheid en daarboven een woning. Het pand bestaat van
oorsprong uit twee aparte huizen: een hoofdpand links, met rechts een
smal zijhuis, dat op de begane grond waarschijnlijk een doorgang bevatte
naar het achtererf. Het hoofdhuis werd vroeger “Den Oyevaar” genoemd
(1520) en het zijhuis “De Kleine Oyevaar” (1669). De huizen dateren
in kern uit de tweede helft van de 15de of de 16de eeuw. Ze werden dwars
over het traject van de voormalige eerste stadsmuur en de gracht heen
gebouwd. Deze muur dateerde uit de eerste helft van de 13de eeuw, maar
sinds de 14de eeuw werd zijn functie overgenomen door een grotere
ommuring. In de kelder van het zijhuis zijn nog delen oud metselwerk te
zien die waarschijnlijk onderdeel vormden van de fundering van de
stadsmuur. 

Rond 1800 zijn de twee huizen samengevoegd tot een breed huis met een
dwarskap. De voorgevel dateert ook uit deze periode. Achter het
oorspronkelijke zijhuis bevond zich een binnenplaats die in de 20ste
eeuw is overdekt.

In 1973 is de begane grond verbouwd van woonruimte tot werkplaats. De
rechter tussenmuur tussen de twee oorspronkelijke panden en de dwarsmuur
in het oorspronkelijke hoofdhuis werden hierbij verwijderd en in de pui
werd een grote opening gebroken. In de voorgevel werden op beide
verdiepingen de vensters voorzien van nieuwe kozijnen en schuiframen met
18-eeuwse ruitverdeling. In 1980 is de pui wederom verbouwd, waarbij de
grote opening links werd vervangen door twee kleinere, en het muurwerk
werd gepleisterd. 

In 1540 is voor het pand een straatkelder aangelegd. Deze is tot in de
20ste eeuw in gebruik geweest, maar is thans niet meer toegankelijk.

Ligging:

Het gebouw is gelegen aan de oostzijde van de Kruisstraat in een
gesloten gevelwand. Deze straat is net buiten de oude 13de-eeuwse kern
van de stad gelegen, en liep van oorsprong aan de buitenzijde van de
eerste stadsmuur. De straat had aanvankelijk nog geen naam en werd in de
14de eeuw omschreven als 'de straat strekkende van de Vismarkt tot het
Minderbroedersklooster', of '...tot de boomgaard van de Minderbroeders'.
De naam Kruisstraat dateert vermoedelijk uit de 18de eeuw.

Na ontmanteling van de stadsmuur in het midden van de 14de eeuw nam het
belang van de straat toe. De stadsgracht aan de oostzijde van de straat
werd in de 15de en 16de eeuw gedempt en bebouwd. Het onderhavige perceel
grenst tegenwoordig aan de achterzijde aan de huizen Karrenstraat 32 en
34 en rechts aan de achterzijde van Eerste Korenstraatje 5 en 7.

Beschrijving

Algemeen (hoofdvorm, kap):

Het pand heeft een L-vormige plattegrond met een achterhuis, met een
breed voorhuis, dat van oorsprong bestond uit een hoofdhuis met rechts
een klein zijhuis, en links een smaller achterhuis. De linker zijmuur
bevat een kleine sprong naar binnen bij de aansluiting van het voor- op
het achterhuis. 

Het voorhuis bevat rechts een kelder onder het voormalige zijhuis, een
hoge begane grond, twee verdiepingen waarvan de  tweede tamelijk laag
is, plus een zolder. Het dak is een dwars zadeldak tussen zijtopgevels,
waarvan het voorschild iets steiler staat dan het achterschild. Het
achterhuis van het oorspronkelijke hoofdhuis bevat begane grond,
verdieping, zolder  met borstwering en vlieringzolder. Het zadeldak
steekt in het hogere dak van het voorhuis en heeft aan de achterzijde
een schild. Op het rechter dakvlak staat een brede dakkapel met drie
draairamen met roedeverdeling. Beide daken zijn gedekt met gesmoorde
oud-Hollandse pannen. 

Het voormalige zijhuis heeft aan de achterzijde een ondiepe aanbouw van
twee bouwlagen onder een lessenaarsdak. 

Voorgevel:

De voorgevel is een bakstenen lijstgevel van drie vensterassen breed,
daterend van rond 1800. Op de hoge begane grond bevindt zich rechts een
ingang naar de bovenwoning, met een kozijn met kraalprofiel, een
paneeldeur met een gietijzeren sierrooster voor een ruit. Boven de deur
is er een geprofileerd kalf en een bovenlicht. Links daarnaast bevat de
pui twee recente openingen. Het muurwerk van de pui is sinds 1985
gepleisterd met horizontale schijnvoegen. Boven de pui bevindt zich op
de verdieping een gepleisterde cordonlijst waarin de lekdorpels van de
drie vensters zijn opgenomen. Hierboven is de gevel uitgevoerd in
handvorm baksteen in kruisverband met iets verdiept liggende voegen. De
vensters op de eerste verdieping zijn gevat onder rollagen en bevatten
kozijnen met kraalprofiel en 16-ruits schuiframen. De drie vensters op
de tweede verdieping hebben houten lekdorpels die op rollagen liggen, en
bevatten kozijnen met kraalprofiel en 9-ruits schuiframen. De lateien
zijn waarschijnlijk van hout, en liggen op rollagen op die de muurdammen
naast de vensters bekronen. De gevel wordt afgesloten door een
hoofdgestel met een vlak gepleisterd fries en een kroonlijst. 

Zijgevels:

Het pand wordt aan beide zijden grotendeels begrensd door bebouwing. Het
bovenste deel van de rechter zijmuur steekt echter boven het buurpand
uit. De gevel heeft een afgeknotte top, is gecementeerd en wordt gedekt
door een rollaag. De kap is aan de muur bevestigd met staafankers. De
rechter zijgevel van het diepe achterhuis linksachter ligt ten dele
vrij. Volgens een ongedateerd documentatierapport van de afdeling BAM
(na 1995) betreft het een gepleisterde lijstgevel die op de begane grond
is ingebouwd. Op de verdieping bevat deze gevel twee 4-ruits draairamen.
De gevel wordt afgedekt door een gootlijst. 

 

Achtergevel:

De achtergevels van het voor- en het achterhuis zijn niet vanuit de
openbare ruimte zichtbaar. Volgens het documentatierapport van de
afdeling BAM is de achtergevel van het voormalige zijhuis op de begane
grond ingebouwd en bevat deze op de eerste en de tweede verdieping
draairamen.

Ruimtelijke indeling:

Een bouwtekening uit 1985 toont dat de begane grond bestaat uit ййn
grote ruimte, met alleen rechts voorin een afgescheiden ruimte met de
opgang naar de verdieping en daaronder de keldertrap. 

Constructies:

Volgens het documentatierapport van de afdeling BAM bevat het pand de
volgende constructies. De kelder rechtsvoor heeft troggewelven van
ijsselsteen op ijzeren T-balken, waarschijnlijk daterend uit de 19de
eeuw. Ter plekke van het voorste deel van de kelder is de fundering van
de 13de-eeuwse stadsmuur weggebroken. De eerste en tweede
verdiepings-balklagen in het voorhuis zijn enkelvoudig en dateren uit de
19de-eeuw. De kap op het voorhuis heeft twee 18de-eeuwse grenen
schaarspanten met balk, korbelen en windschoren. In het voordakvlak zijn
vier 18de-eeuwse dennenhouten sporen bewaard gebleven en in het
achterdakvlak liggen drie, mogelijk 16de-eeuwse, vierkante eiken sporen.
De overige sporen zijn in de 20ste eeuw vervangen. 

Het achterhuis van het oorspronkelijke hoofdhuis heeft een 19de-eeuwse
kap met twee dekbalkjukken met schaarspanten. 

De zijmuren van het voorhuis zijn gemeenschappelijk met de buurpanden.
De linker zijtopgevel is een tuitgevel met vlechtingen. Deze bevat op
zolder een oeil de boeuf.

Interieurelementen:

Over de interieurelementen is geen documentatie voorhanden. 

Erf, bijgebouwen, diversen:

Het perceel is geheel bebouwd.  Motivering voor plaatsing op de
gemeentelijke monumentenlijst

1. Architectonische en stedenbouwkundige waarden

Het pand Kruisstraat 33-35 heeft stedenbouwkundige waarde vanwege de
samenhang met de historische gebouwde omgeving en de historische
perceelsstructuur. De gevelwanden van de Kruisstraat vormen grotendeels
een fraai historisch ensemble. Aanvullende stedenbouwkundige waarde is
gelegen in het gegeven dat het pand is gebouwd ter plekke van de eerste
stadsmuur van Den Bosch, en dat het van oorsprong een huis met zijhuis
is, die mogelijk vanaf het begin reeds een geheel vormden. Daarnaast
heeft het pand architectonische waarde omdat het met zijn hoofdvorm en
bakstenen lijstgevel van rond 1800 duidelijk herkenbaar is als
historisch huis.  

2. Bouw- en/of kunsthistorische waarden

Het pand heeft bouwhistorische waarde vanwege de oude kelder, zijmuren,
en achtergevel die vermoedelijk uit de late 15de of 16de eeuw dateren.
Rond 1800 heeft het pand een ingrijpende modernisering ondergaan,
waarbij de twee huizen onder een dwarskap werden samengevoegd, de
balklagen werden gewijzigd en een nieuwe voorgevel werd opgetrokken. Ook
deze onderdelen hebben bouwhistorische waarde. 

3. Cultuurhistorische waarden

Het gebouw heeft cultuurhistorische waarde als zijnde een woon-werkhuis
dat van oorsprong bestond uit een hoofdhuis met een zijhuis uit de late
15de of 16de eeuw, waarin diverse wijzigingen herkenbaar zijn uit
verschillende historische perioden, met name uit de periode rond 1800.

Het object Kruisstraat 33-35, bestaande uit een pand dat in samengesteld
uit twee laat 15de- of 16de-eeuwse huizen, met een lijstgevel en kap van
rond 1800, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Kruisstraat 33-35			’s-Hertogenbosch, GMSP
II

  PAGE  1 

