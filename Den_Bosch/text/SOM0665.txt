’s-Hertogenbosch

Schaarhuisstraat 14

Kadastraal	: ’s-Hertogenbosch, L-0522

Monumentnr.	: SOM0665

Huidige functie	: r.k. kerk	Bouwjaar	: 1955-1956

Architect	: P. en H. de Graaf

Oorspr.functie	: r.k. kerk

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 13-05-2009



Context

(Bouw)historie:

Het gaat hier om de San Salvatorkerk aan het Schaarhuisplein (met de
hierlangs lopende Schaarhuisstraat) in de wijk Orthen. Van deze vroegere
buurtschap dateert de oudste vermelding uit 815 toen er van de Villa
Orthen melding werd gemaakt. Orthen heeft een hogere ouderdom dan Den
Bosch en lange tijd viel deze stad onder de parochie Orthen, met als
hoofdkerk de Sint Salvator. Alhoewel de oude buurtschap in de gemeente
’s-Hertogenbosch opging neemt Orthen nog altijd een bijzondere positie
in binnen het gemeentebestuur. 

Het Schaarhuisplein verwijst naar het vroegere schaar- of gemeinthuis
waar onder meer vergaderd werd over de gemeint of pacht. Aan het
Schaarhuisplein werd het vee geschaard ofwel verzameld. Het schaarhuis,
waar ook een brandwacht en een politiepost waren gevestigd, is in 1993
gesloopt. 

De huidige San Salvatorkerk is de opvolger van een lange reeks van
kerken die Orthen in de loop van de tijd heeft gekend en die in
hoofdzaak aan de westzijde van de Orthenseweg (Orthen) stonden. Door de
bouw van de huidige kerk is de kern van Orthen ten oosten van de weg
komen te liggen.

  

In de schijnwerpers gezette kerk op de dag van de consecratie, 1 juli
1956 (Beeldbank ‘s-Hertogenbosch).

De kerk verving de uit 1887 daterende Sint Lambertuskerk die werd
gebouwd tijdens het pastoraat van de bekende priester en historicus
L.H.C. Schutjes. Het was pastoor J. Schouten die in 1955-1956 de huidige
kerk bouwde en welke onder het vroegere patrocinium van San Salvator
kwam te staan. 

De Bossche architect Paul de Graaf leverde het ontwerp. Deze architect
– vaak in ййn adem genoemd met H.P.F. de Graaf – leverde in Den
Bosch ook het ontwerp voor een KNVB-kantoor met bovenwoning aan de
Aartshertogenlaan (circa 1965) en het GGD-gebouw aan de Sint Teunislaan
11/ Eekbrouwersweg (1975). Als lid van een architectengroep was hij rond
1972 betrokken bij het ontwerp van een winkelcentrum in Den Bosch-Noord.
 

Uit het ontwerp van de San Salvatorkerk blijkt sterk hoe invloedrijk de
cursussen Kerkelijke Architectuur waren zoals die vanaf 1946 in Den
Bosch werden gegeven. Ook Paul de Graaf moet er aan deel hebben genomen
of er zich op zijn minst door de vakliteratuur en contacten met
vakbroeders van op de hoogte hebben gesteld. Het hanteren van de
vroegchristelijke en romaanse kerkenbouw als een primaire inspiratiebron
voor nieuw te bouwen kerken – een basisgegeven bij de door de broers
Nico en Dom Hans van der Laan geleide cursussen – vormde ook bij het
ontwerp van de kerk aan het Schaarhuisplein

de leidraad. 

De Graaf schiep hier een centraalbouw in de vorm van een zaalkerk met
omlopende gaanderijen. Slechts door de centraal gelegen hoofdingang en
de absiswand achter het altaar is er sprake van een lengterichting. De
nadruk ligt juist op de ‘pleingedachte’ van de kerkzaal, met een
welhaast temidden van de parochiegemeenschap gesitueerd altaar. Het
lagere niveau van de kerkzaal ten opzichte van de gaanderijen versterkt
de pleingedachte. 

De nagenoeg vrijstaande klokkentoren is een directe verwijzing naar de
campaniles van de middeleeuwse kerkenbouw in Italiл. Verder valt de
door een klein verbindingslid met de hoofdmassa verbonden doopkapel op.
Mede door de cirkelvormige opzet is ook hier de invloed te zien van de
vroegchristelijke kerkenbouw. 

De kerk is onder meer voorzien van kleurige glas-in-loodramen en een
plafondschildering van de hand van de bekende kunstenaar Marius de Leeuw
(1915-2000). De Leeuw is vooral bekend van zijn glas-in-loodwerken,
wandschilderingen en mozaпeken. Hij maakte evenwel ook schilderijen,
tekeningen, gouaches enz. Zijn opleiding genoot hij behalve in Den Bosch
aan de kunstacademies van Rotterdam en Amsterdam. Op laatstgenoemde
academie was hij een leerling van Heinrich Campendonk die van grote
betekenis is geweest voor de naoorlogse monumentale kunst. Werk van De
Leeuw bevindt zich in Den Bosch ook in het Sint Janslyceum en in de
kathedraal. 

Tenslotte, bij de totstandkoming van de San Salvatorkerk staken de
parochianen letterlijk een hand uit. Zo is de plafondschildering van De
Leeuw – voorstellende een kruismotief en de vier evangelistensymbolen
– door de parochianen ingekleurd.             

     

Ligging:

Het kerkgebouw bevindt zich aan de noordzijde van de Schaarhuisstraat
die direct langs het ten zuiden hiervan gelegen gelijknamige plein
loopt. Hier is de kerk op de hoek van de langs de oostzijde van het
plein gelegen Sint Rochusstraat gesitueerd. De kerk is met de voorgevel
op het plein gericht (dus op het noorden in plaats van het oosten
georiлnteerd). Langs de verschillende zijden van het Schaarhuisplein
bevindt zich in hoofdzaak vooroorlogse woonbebouwing (interbellum).    

Beschrijving

Algemeen (hoofdvorm, kap):

De kerk is opgezet als een zaalkerk op een vierkante plattegrond en met
een deels vrijstaande klokkentoren. Het vierkante schip ofwel de
kerkzaal is gevat onder een tentdak dat is gedekt met gesmoorde
Oudhollandse pannen. In de top bevindt zich een smeedijzeren kruis.
Rondom dit schip bevinden zich ononderbroken doorlopende gaanderijen
onder platte daken (kerkomgang). Deze omgang is minder hoog doorgestoken
dan het schip. Op de zuidoostelijke hoek sluit een hoge klokkentoren
aan. De toren heeft een lantaarnachtige bekroning onder een tentdak met
dekking als genoemd en in de top een windhaan. De tentdaken hebben een
tamelijk brede overstek. Op de zuidwestelijke hoek van het gebouw sluit
een via een verbindingslid bereikbare doopkapel aan. Deze is
cirkelvormig en heeft een veelzijdig tentdak met leien in maasdekking.
De gevels van het gebouw zijn gemetseld in rosebruine baksteen in een
wild verband en met vrij grove voegen. Langs de bovenzijde van de
gaanderijen bevinden zich sierlijsten die deels in beton en deels in
baksteen zijn uitgevoerd. De doopkapel wordt op een vergelijkbare manier
beлindigd maar hier zijn de lijsten geheel in baksteen uitgevoerd. De
vensters van het schip liggen binnen gevelcasementen met een licht
getoogde strek. Ook de vensters zelf, zowel van het schip als van de
gaanderijen worden door een strek beлindigd. Ze hebben bakstenen
lekdorpels. De ingangen zijn voorzien van hardstenen onderdorpels en
dito neuten.    

       

Voorgevel:

Aan de voorzijde (zuidkant) wordt het kerkgebouw bepaald door de
opeenvolging van een doopkapel (zuidwestelijke hoek), een
narthex-achtige portaaluitbouw (midden) en de hoge klokkentoren
(zuidoostelijke hoek). Deze bouwdelen zijn gerangschikt langs de hier
gelegen gaanderij die aan weerskanten van genoemd portaal telkens twee
kerkvensters bevat. Het portaal vormt een risaliet dat is doorgestoken
boven de daklijst van de gaanderij en dat rechtlijnig wordt beлindigd.
Een in het portaal gelegen gevelnis met rondboog omvat de ingangspartij
die is voorzien van een betonnen latei en welke een dubbele deur bevat.
Net als bij de nog te noemen zij-ingangen zijn de deuren verlevendigd
met een uit vierkante panelen bestaand veld. Boven de latei verheft zich
een natuurstenen beeld van de Christus Salvator (Theo Reusing). 

De cirkelvormige doopkapel ontvangt daglicht via kleine vensters die net
als langs het kerkschip zijn gevat binnen gevelcasementen met een strek.


Aan de westzijde van de toren bevindt zich een ingang. Verder heeft het
torenlichaam slechts enkele kleine vensters. De bovenste geleding wordt
afgebakend door een cordonlijst, waarboven zich de torenuurwerken
bevinden. In de lantaarn bevindt zich aan iedere zijde een galmgat met
rondboog.  

De boven de kerkomgang zichtbare voorzijde van het kerkschip bevat acht
vensters. 

   

Zijgevels:

Aan de rechterzijde (oostkant) heeft de kerkomgang vier vensters als aan
de voorkant. Uiterst links en rechts bevindt zich hier een in een
ondiepe gevelnis met rondboog opgenomen ingangspartij. Deze is
vergelijkbaar als aan de voorkant maar nu zonder een betonnen latei. Net
als aan de voorzijde is het kerkschip voorzien van acht vensters. 

Dit laatste geldt bovendien voor de linker zijde van de kerk (westkant).
Hier sluit op de kerkomgang een ruime sacristie aan. Deze uitbouw heeft
een zadeldak met dekking als genoemd. De sacristie ontvangt daglicht via
deels gekoppelde vensters. Uiterst rechts van de sacristie is de kerk
bereikbaar via een ingang als aan de oostkant van het gebouw.   

 

Achtergevel:

Aan de achterkant (noordzijde) valt de halfronde absisuitbouw op. Deze
markeert de altaarruimte en heeft een plat dak. Aan weerskanten van de
absis is de noordgevel blind. 

  

Ruimtelijke indeling:

De kerk bestaat uit een ongedeelde en ruime kerkzaal, omgeven door
gaanderijen. Vanuit het schip zijn deze telkens via drie
rondboogdoorgangen bereikbaar. Tochtportalen bieden vanuit de diverse
ingangen toegang tot het gebouw. Een smal verbindingslid verbindt de
zuidelijke gaanderij met de doopkapel. Verder is er vanuit de westelijke
gaanderij een doorgang naar de sacristie.  

   

Constructies:

Er is geen nadere documentatie voorhanden. Er zal zijn uitgegaan van een
betonnen fundament. In de gaanderijen bevinden zich in het zicht
liggende betonnen troggewelven met dito moerbalken. Houten plafonds in
de kerkzaal en in de doopkapel.  

 

Interieurelementen:

De wanden van de kerkzaal en gaanderijen zijn in metselwerk uitgevoerd
en witgekeimd. Van de kolommen waaruit de scheibogen voortkomen is de
schacht iets breder dan de aanzet van de bogen. De vloer van het schip
ligt enige treden lager dan die van de gaanderijen. Alle vloeren zijn in
leisteen betegeld. De treden bestaan uit hardsteen. In het priesterkoor
zijn de tegels in iets donkerder leisteen uitgevoerd. In de
binnendoorgangen bevinden zich houten paneeldeuren als hierboven genoemd
in de hoofd- en zij-ingangen. Het metselwerk van de wanden bevat
overgeschilderde wijdingskruizen die waarschijnlijk in natuursteen zijn
uitgevoerd. 

Tot de nagelvaste onderdelen behoren onder meer het plafond van de
kerkzaal met daarop een polychrome schildering: een kruismotief met de
evangelistensymbolen (Marius de Leeuw). Polychroom glas-in-lood in de
kerkvensters, met abstracte motieven (Marius de Leeuw).
Tabernakelomlijsting in mozaпek, met bijbehorende mozaпekvloer en een
houten baldakijn (Marius de Leeuw). Het tabernakel zelf is door H. van
den Thillart. Hardstenen celebratie-altaar met reliлfs (ontw. P. de
Graaf, uitv. Theo Reusing). Hardstenen Jozefbeeld met gebosseerde
afwerking (Theo Reusing).

Hardstenen doopvont met bronzen deksel. Houten tochtportalen en dito
kerkbanken, in donkerbruin gebeitste kleurstelling. In de sacristie
bevindt zich een hardstenen wandfontein met tekst: REINIG/ MIJ HEER/ OM
U TE/ DIENEN/. In de sacristie-vensters bevindt zich eenvoudig
glas-in-lood. Het interieur is mede beschermd voor zover het monumentale
waarden omvat.

Erf, bijgebouwen, diversen: 

Met uitzondering van het voorterrein wordt de kerk omzoomd door
groenstroken. 

Literatuur/bronnen:

De Graaf, H. & P., De San Salvatorkerk Den Bosch, in:  Bouwkundig
Weekblad, 1960, jrg. 78, nr. 11, p. 242-243

Grotens-Kos, M.B., Beeldhouwkunst in de open lucht in ’s-Hertogenbosch
(doctoraal scriptie Katholieke Universiteit Nijmegen 1988

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Schutjes, L.H.C., Geschiedenis van het bisdom ’s Hertogenbosch (deel
V), St.-Michielsgestel 1876

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Wetselaar, L., Van Sint Salvator tot San Salvator. Een kerkgeschiedenis.
De kerken van Orthen door de eeuwen heen, Nijmegen 2003 (doctoraal
scriptie?) 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

De San Salvatorkerk aan de Schaarhuisstraat 14 heeft stedenbouwkundige
waarde vanwege de samenhang met de historische gebouwde omgeving. Het
bouwwerk maakt deel uit van de gevarieerde bebouwing rondom het
Schaarhuisplein in de wijk Orthen. Hier vormt de als een centraalbouw
opgezette kerk  vanuit verschillende standpunten een markante blikvanger
met een belangrijke oriлnterende functie. Vooral door de hoge
klokkentoren neemt het object al op grote afstand een beeldbepalende
positie in, als een wezenlijk onderdeel van het stadssilhouet in het
noordelijke deel van ’s-Hertogenbosch. Door de opzet als een zaalkerk
met een uitkragende doopkapel,een narthex-achtige portaaluitbouw en een
nagenoeg vrijstaande toren vormt de San Salvatorkerk een waardevol en
harmonieus architectonisch ensemble.   

2. Bouw- en/of kunsthistorische waarden

De in 1955-1956 door de Bossche architecten P. en H. de Graaf gebouwde
kerk heeft architectuurhistorische waarde als een goed en gaaf bewaard
gebleven voorbeeld van kerkelijke architectuur uit de eerste decennia na
de oorlog. In deze betekenis weerspiegelt het gebouw op een zeer goed
herkenbare manier de ideeлn over kerkenbouw zoals die tijdens de
cursussen Kerkelijke Architectuur door de vooraanstaande architecten
Hans en Nico van der Laan werden onderricht. Nog immer is te zien
hoezeer de San Salvatorkerk door zijn opzet en vormgeving verwijst naar
de  vroegchristelijke kerkenbouw die in de naoorlogse ontwikkelingen een
belangrijke inspiratiebron vormde. Door de opzet met een alzijdige
kerkzaal neemt het bouwwerk een bijzondere positie in temidden van de
veelal met een langgerekt schip opgezette kerken uit de periode van de
Wederopbouw. Van kunsthistorische betekenis zijn de diverse door
vooraanstaande Brabantse kunstenaars gemaakte nagelvaste onderdelen
zoals een plafondschildering en ramen van Marius de Leeuw en enkele
beelden van Theo Reusing.        

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van de naoorlogse kerkenbouw in de gemeente ’s-Hertogenbosch. Door de
opzet als een aan de vroegchristelijke kerkenbouw verwante zaalkerk met
een nagenoeg vrijstaande doopkapel en klokkentoren weerspiegelt zich het
katholieke йlan zoals zich dat in de eerste decennia na de Tweede
Wereldoorlog manifesteerde. Herbronning op de vroege ontwikkelingen in
het Christendom speelde toen een belangrijke rol. Ook de nadruk op een
centrale kerkzaal waarin de parochiegemeenschap zich rondom het altaar
verenigt verwijst naar de ideeлn van die tijd en illustreert het
gedachtegoed vanwaaruit de Bossche School is voortgekomen.  Als ‘de
Salvatorkerk op Orthen’ legt het bouwwerk nog immer getuigenis af van
de historische betekenis van deze vroegere buurtschap die in parochieel
opzicht zelfs een oudere historie heeft dan ‘s-Hertogenbosch zelf.
Voor menige (oud-)Orthenaar vormt de Salvatorkerk een belangrijk
herkenningspunt, temeer omdat bij de totstandkoming letterlijk een hand
werd uitgestoken door de parochianen.     

Het object Schaarhuisstraat 14, bestaande uit de San Salvatorkerk uit
1955-1956 met diverse waardevolle nagelvaste onderdelen zoals een
plafondschildering en glas-in-loodramen, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Schaarhuisstraat 14                           
         ’s-Hertogenbosch, GMSP II

  PAGE  7 

