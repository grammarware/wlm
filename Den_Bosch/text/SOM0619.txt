’s-Hertogenbosch

Kamperfoeliestraat 23-23A

Kadastraal	: ’s-Hertogenbosch, M-633

Monumentnr.	: SOM0619

Huidige functie	: wonen	Bouwjaar	: 1955

Architect	: G.M.C. Wijnen

Oorspr.functie	: wonen

 

Verbouwingen	: 1959, 1965

Archief		: Gemeente ’s-Hertogenbosch, afdeling BAM

Datum document: 15-07-2009



globale aanduiding van het perceelContext

(Bouw)historie:

Het pand bevindt zich in het Hinthamerpark, een klein villawijkje met
een intiem karakter tussen de Graafseweg en het vroegere dorp Hintham.
De wijk is in het midden van de jaren 1930 aangelegd, op basis van het
Uitbreidingsplan 1934. Het was ir. J.A.M. Perey die het betreffende plan
in onderdelen “De Vliert” opstelde. De zo karakteristieke
orthogonale wijkaanleg met het centraal gelegen plantsoen langs de
elkaar kruisende Kamperfoeliestraat en Goudenregenstraat is op dit plan
al te zien. 

Alhoewel de Tweede Wereldoorlog roet in het eten gooide waardoor de 
plannen pas deels na de oorlog ten uitvoer zijn gebracht, werden in het
Hinthamerpark al rond 1938 de eerste villa’s gebouwd. Opdrachtgever
was de N.V. Hinthamerpark te Vught die als projectontwikkelaar optrad en
die de ontwerpen liet maken door de Bossche architect H.M. de Graaf.
Verschillende panden zouden tijdens de oorlog zware schade oplopen.    

Het onderhavige pand is vanaf 1955 op een tot dan toe nog open kavel
gebouwd, een ruim perceel dat aanvankelijk onder meer bestemd was voor
de bouw van enige garageboxen. Het object is gerealiseerd in het kader
van de herbouwplicht voor twee elders verloren gegane panden. De
architect was G.M.C. (Gerard) Wijnen die op dat moment samenwerkte met
H. van Hal en E.J. Hennink. Aanvankelijk betrof het een duplexwoning
voor architect Wijnen zelf (die ten tijde van de inventarisatie in 2009
nog steeds hier woonde) en ййn van zijn collega’s. In november 1955
werd de bouw opgeleverd. 

Het pand bestond toen uit het voorste gedeelte van de huidige bouwmassa,
ofwel ‘het voorhuis’ met beneden en boven een woning. Op de begane
grond waren er twee slaapkamers en – langs de achtergevel – een
woonkamer en een keuken. De bovenwoning had een vergelijkbare indeling. 

Uit 1959 dateren de bouwtekeningen ten behoeve van de samenvoeging van
de beneden- en bovenwoning tot ййn woning, zoals bedoeld voor Wijnen
en zijn gezin. Daarbij bleef de indeling van de begane grond gelijk,
maar op de verdieping werd de woonkamer een zitslaapkamer. De keuken
bleef hier gehandhaafd, tezamen met die op de begane grond, waardoor er
toen dus twee keukens waren.

 

In 1965 voegde Wijnen een achterhuis toe, waardoor de bouwmassa eens zo
groot werd. Het voorhuis werd tot bureau omgevormd – compleet met
bouwarchief en bibliotheek – en in het achterhuis werd het
woongedeelte ondergebracht, met een woonkeuken en diverse slaapkamers.
Tussen de twee ‘huizen’ kwam een verbindingslid met een toegangshal
en een trappenhuis. Tot de ingebruikname van Wijnen’s nieuwe bureau in
de Bossche binnenstad in 1977 (De Twee Snoeken) behield het voorhuis
zijn werkfuncties. In 1992 stopte Wijnen met zijn werk, maar nog altijd
zijn in het voorste deel van zijn huis een ruime boekerij en de vroegere
werkruimtes te vinden.   

Gerard Wijnen (* 1930) behoort tot de bekende architecten van de Bossche
School. Hij volgde zijn opleiding aan de Academie voor Bouwkunst in
Tilburg en volgde verder de vermaarde architectuurcursussen die onder
leiding van de benedictijner monnik Dom Hans van der Laan (1904-1991) en
diens broer Nico (1908-1986) in het Bossche Kruithuis werden gegeven.
Het waren deze cursussen van waaruit de vooral in Brabant zo
invloedrijke Bossche School is voortgekomen.

Wijnen kreeg in het Kruithuis les van Jan de Jong (1917-2001), ййn van
de epigonen van Hans van der Laan. Een aardige anecdote is dat
laatstgenoemde bij een bezoek aan het pas voltooide huis van Wijnen
opmerkte dat ‘de vader (= Hans van der Laan) vaak meer waardering
heeft voor zijn kleinkinderen (= Gerard Wijnen) dan voor zijn kinderen
(= Jan de Jong). 

Na de samenwerking met Van Hal en Hennink richtte Wijnen in 1961 een
eigen bureau op (Wijnen en Senders) dat sinds 1977 dan bekend staat als
De Twee Snoeken. Dit bureau is nog steeds actief, tegenwoordig onder
leiding van de opvolgers van Wijnen. Tot het oeuvre van Gerard Wijnen
behoort een groot aantal ontwerpen, onder meer in Den Bosch en Rosmalen.
Een bekend voorbeeld is de Carolushof die hij in 1985 ter plekke van het
gesloopte Carolusziekenhuis in de Bossche binnenstad realiseerde. 

De Bossche School vindt zijn oorsprong in 1946 toen de voornoemde broers
Van der Laan in Den Bosch een begin maakten met de cursus ‘kerkelijke
architectuur’. De lessen leidden tot vernieuwende inzichten over
kerkenbouw, waarbij men zich onder meer liet inspireren door de
‘elementaire’ vormentaal van de vroegchristelijke en romaanse
basilieken. 

Hans van der Laan’s ideeлn hadden evenwel ook gevolgen voor de
profane bouwkunst. Juist de ruimtelijke samenhang gebaseerd op het
verhoudingsgetal waarin een ieder grootte ervaart, vormde voor de
Bossche School-architecten de leidraad voor nieuwe ontwerpen en legde de
basis voor wat uiteindelijk het Plastische Getal genoemd zou gaan
worden. Citaten uit de klassieke bouwkunst zoals timpanen, gevellijsten
en lateien behoren tot de karakteristieke vormentaal. Hetzelfde geldt
voor het overwegend vrij robuuste metselwerk met tamelijk grove voegen. 


Belangrijk is het accent dat wordt gelegd op soberheid en beheersing.
Voor menigeen roept een ontwerp in Bossche Schoolstijl dan ook
associaties op met een welhaast spartaanse en kloosterlijke leefstijl.
Het karakteristieke door grijsschakeringen gekenmerkte kleurenschema –
met name terug te voeren op de kleurentheoreticus Wim van Hooff –
versterkt dit gevoel. 

De in fasen ontstane woning aan de Kamperfoeliestraat is tot op de dag
van vandaag zowel in- als uitwendig een goed voorbeeld van de Bossche
Schoolstijl. Karakteristiek is onder meer de ingetogen opzet en de
nadruk op zorgvuldig metselwerk met grove voegen. De relatie tussen
massa en ruimte en het spel van evenwichtige maten en verhoudingen
verlenen het ontwerp een beheerste en ‘waardige’ uitstraling. De
vensters zijn niet meer dan gevelopeningen in de massa en het balkon
langs de linker zijgevel van het voorhuis beperkt zich tot een
eenvoudige betonplaat met een stalen hekwerk. 

Opvallend is uiteraard de uit twee nagenoeg identieke bouwdelen
bestaande opzet. Mede doordat zowel het voor- als het achterhuis een
zadeldak hebben, kreeg de bouwmassa het karakter van twee achter elkaar
geschoven ‘Hollandse huizen’. Tussen de overwegend door traditionele
villabouw gekenmerkte bebouwing aan de Kamperfoeliestraat neemt het
object dan ook een markante positie in. 

Inwendig vallen vooral de met cement bestreken wanden en de vloeren en
plafonds die uit grijsgeschilderde houtdelen bestaan op. De in het
verbindingslid opgenomen toegangshal met zijn grindbetonnen vloer en het
betonnen bordes dat hier naar de voorkamer leidt, is sterk verwant aan
de karakteristieke opzet van het vermaarde benedictijner klooster dat
Dom Hans van der Laan vanaf 1956 te Vaals bouwde. 

     

Opvallend is verder de open keuken in het in 1965 gerealiseerde
achterhuis. Het principe van een woonkeuken was destijds zeer
vernieuwend en om te voorkomen dat men vanuit de woonkamer een zicht had
op een ‘niet opgeruimd’ aanrecht voorzag Wijnen dit keukenmeubel van
klapdeuren met het effect van een grote bergkast. 

Een ander opmerkelijk detail zijn de bedsteden in de kinderkamers alsook
de ouderslaapkamer, ook deze in de ruwhouten en grijsgeschilderde
afwerking van de Bossche School. Alleen de slaapkamer van de dochter des
huizes werd voorzien van een eigen wastafel. Voor de zoons stond een
wastafel op de overloop ter beschikking. 

  

Tenslotte, een bijzonder detail vormt de bronzen deurgreep van de
voordeur. Deze dateert uit 1977 en verbeeldt twee snoeken, uiteraard
verwijzende naar de ingebruikname van het nieuwe bureau in de
binnenstad. De beeldhouwer Felix van der Linden (* 1929) maakte deze
deurgreep. 

Ligging:

Het pand ligt aan de zuidzijde van de Kamperfoeliestraat. Deze in
oostwestrichting lopende straat vormt tezamen met de in
noordzuidrichting lopende Goudenregenstraat de kern van de wijkaanleg
van het Hinthamerpark. De diverse rondom deze straten en in bijbehorende
tuinen gelegen panden bevinden zich aan de overzijde van een plantsoen.
Het onderhavige object wordt eveneens door een tuin van de straat
gescheiden en is bovendien gecombineerd met een ruime achtertuin.   

  

Beschrijving

Algemeen (hoofdvorm, kap):

Het bouwwerk bestaat uit twee identieke bouwdelen (voor- en achterhuis)
welke achter elkaar zijn gelegen en door een tussenlid met elkaar worden
verbonden. Beide bouwdelen zijn licht gйrend ten opzichte van elkaar.
Doordat het tussenlid aan de westzijde van het pand terugwijkt is er
hier een kleine patio die deel uitmaakt van de tuin. 

Zowel het tussenlid als het voor- en achterhuis zijn tweelaags. Het
tussenlid heeft evenwel een plat dak, de overige bouwdelen zijn gevat
onder een evenwijdig aan de straat gelegen zadeldak met gesmoorde
opnieuw verbeterde Hollandse pannen. Op het dak van het voorhuis
bevinden zich twee bij de nokeinden gelegen schoorstenen. De daken
hebben houten lijstgoten. 

Het metselwerk van de gevels bestaat uit (genuanceerde) rosebruine
baksteen in een wild verband en met grove voegen. In de vensters en
ingangen bevinden zich houten ramen en deuren. De vensters zijn voorzien
van bakstenen lekdorpels en verder hebben ze net als de ingangen een
betonnen latei. Alle ramen zijn enkelruits (= zonder roedenverdeling).  

  

Voorgevel:

De op het noorden gelegen voorgevel heeft zowel op de begane grond als
boven een in de middenas gesitueerd venster met een dubbel draairaam. 

    

Zijgevels:

Aan de zijkanten (oost- en westzijde) zijn de kopgevels te zien. Aan de
rechterkant heeft het voorste bouwdeel links zowel beneden als boven een
venster als in de voorgevel. Het achterste bouwdeel heeft beneden een
ingang met tuindeuren en hierboven een venster als voornoemd. Tussen
deze gevels springt de bouwmassa terug. Hier is het tussenlid zowel
boven als beneden voorzien van twee vensters. Op de bovenverdieping
betreft het twee bovenlichten, langs de bovenzijde van gevelstroken die
uit horizontale houtdelen bestaan. 

De linker zijgevel bevat in het tussenlid de hoofdingang, bereikbaar via
een basaltstenen bordes en voorzien van een dubbele deur die uit
verticale houtdelen bestaat. De rechter deurvleugel bevat een in 1977
aangebrachte forse bronzen deurgreep waarop twee snoeken zijn verbeeld
(beeldhouwer Felix van der Linden). Op de verdieping heeft het tussenlid
twee smalle sleuven met een lichtopening. 

De kopgevel van het voorhuis heeft zowel beneden als boven enkele kleine
vensters. Op de verdieping bevindt zich hier een betonnen balkon met een
stalen hekwerk. Het balkon is bereikbaar via een pui met een dubbele
deur. 

Het achterhuis bevat in beide bouwlagen een vergelijkbaar venster als in
de voorgevel. Uiterst links beneden bevindt zich een ingang met een
enkelvoudige deur. 

Achtergevel:

Achter (zuidzijde) heeft de woning links op de begane grond twee
ingangen met een  dubbele tuindeur. Uiterst rechts nog een gevelopening.
Op de verdieping zijn er drie vensters als in de voorgevel. 

Ruimtelijke indeling:

Het voorhuis bevat op de begane grond een ruime ontvangstkamer,
waarlangs zich aan de oostzijde een afzonderlijk vertrek bevindt. Op de
verdieping zijn er een bibliotheek en een enkele nevenruimte. 

Het achterhuis bestaat op de begane grond grotendeels uit een
woonkeuken. Op de verdieping bevinden zich hier vier slaapkamers. 

In het tussenlid is de toegangshal met trappenhuis gesitueerd. Op de
verdieping alhier een overloop.

    

 

Interieurelementen

Karakteristiek voor het interieur is het sobere en ingetogen karakter.
De wanden zijn alle grof bestreken en het houtwerk van plafonds, deuren,
trap en vloeren is in het kleurenschema van de Bossche School uitgevoerd
(grijs).

In de entreehal bevindt zich een grindbetonnen vloer, de woonkeuken en
de in het voorhuis gesitueerde bibliotheek (bovenverdieping) hebben een
natuurstenen vloer. 

Tot de bijzondere interieurelementen behoren de houten bedsteden in de
vier in het achterhuis gesitueerde slaapkamers. In de keuken bevindt
zich een ‘aanrechtmeubel’ dat via inklapbare deuren aan het zicht
kan worden onttrokken. Op de overloop en in ййn van de slaapkamers een
wandnis met een wastafel. 

In het trappenhuis is een houten trap gesitueerd, voorzien van een
ijzeren balustrade. In de balustrade zijn gietijzeren sierrozetten
verwerkt welke afkomstig zijn van een ouder pand in de binnenstad. De
rozetten dateren uit omstreeks XIXb. Het interieur is mede beschermd
voor zover het monumentale waarden omvat.

   

Erf, bijgebouwen, diversen:

Langs de voortuin bevinden zich lage tuinmuurtjes in vergelijkbaar
metselwerk als de gevels van het pand. De muurtjes worden beлindigd
door een rollaag. Er zijn enkele vergelijkbaar uitgevoerde tuinmuren met
een wandnis.  

Literatuur/bronnen:

Ferlenga, A. & Verde, P., Dom Hans van der Laan. Works and words,
Amsterdam 2001

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Padovan, R., Dom Hans van der Laan. Modern primitive, Amsterdam 1994

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Gesprek met architect Gerard Wijnen (d.d. 14-07-2009)

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Kamperfoeliestraat 23 heeft stedenbouwkundige waarde vanwege de
samenhang met de historische gebouwde omgeving. Het pand maakt deel uit
van een klein villawijkje met zowel voor- als naoorlogse bebouwing.
Langs het centraal gelegen plantsoen aan de Kamperfoeliestraat behoort
het object tot een ensemble met gevarieerd vormgegeven vrijstaande
villa’s in bijbehorende tuinen. Als een naoorlogse villa met een
ingetogen en evenwichtig vormgegeven bouwmassa die uit twee achter
elkaar gelegen identieke bouwdelen met een zadeldak bestaat neemt het
object een belangrijke beeldbepalende positie in. Juist door de
bijzondere en afwijkende vormgeving ten opzichte van de buurpanden trekt
het pand sterk de aandacht. Door de vrijstaande ligging in een ruime
tuin en tezamen met de bijbehorende tuinmuren maakt het object deel uit
van een waardevol ensemble.      

2. Bouw- en/of kunsthistorische waarden

Het door de bekende Bossche architect Gerard Wijnen gebouwde pand dat in
1955-1965 in fasen tot stand kwam is een zowel in- als uitwendig in de
detaillering en de hoofdvorm goed en gaaf voorbeeld van moderne
villabouw uit het derde kwart van de 20ste eeuw. Bij het ontstaansproces
is telkens uitgegaan van de ideeлn van de Bossche School. Door de
ingetogen vormgeving met de nadruk op zorgvuldig metselwerk met grove
voegen, door het evenwichtige spel van maten en verhoudingen, alsook
door de karakteristieke interieurafwerking met onder meer grof bestreken
wanden en in grijsschakeringen uitgevoerd houtwerk, geeft dit bouwwerk
een helder beeld van de uitgangspunten van deze architectuurstroming die
in de naoorlogse bouwkunst in ’s-Hertogenbosch een belangrijke rol
speelde. Van een bijzonder karakter zijn de verschillende bedsteden en
het door inklapbare deuren aan het zicht te onttrekken
‘aanrechtmeubel’. Het zorgvuldig vormgegeven ontwerp getuigt van
hoogwaardige esthetische kwaliteiten.    

3. Cultuurhistorische waarden

Het gebouw heeft cultuurhistorische waarde als een markant voorbeeld van
villa-architectuur uit de eerste decennia na de Tweede Wereldoorlog. Het
bouwwerk vormt tezamen met de deels vooroorlogse bebouwing aan de
Kamperfoeliestraat een bloemlezing van opeenvolgende ontwikkelingen op
het gebied van architectuur en huisvesting van de middenklasse. Als een
voorbeeld van de naoorlogse villabouw is het object een illustratie van
de historische ontwikkelingen zoals die in het kort voor de oorlog als
een kleine villawijk aangelegde Hinthamerpark kunnen worden gevolgd. Van
een bijzondere waarde is de betekenis als architectenwoning van ййn
van de vooraanstaande vertegenwoordigers van de Bossche School. Gerard
Wijnen bouwde dit woonhuis voor zichzelf en breidde het in de loop van
de tijd uit, waarbij het voorhuis nog altijd verwijst naar de vroegere
betekenis als architectenbureau met werkruimtes en bibliotheek, en het
achterhuis juist als woongedeelte werd bestemd.     

   

Het object Kamperfoeliestraat 23, bestaande uit een in 1955-1965 in
fasen ontstane en uit een voor- en achterhuis bestaande villa met
bijbehorende tuinmuren, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Kamperfoeliestraat 23                         
       ’s-Hertogenbosch, GMSP II

  PAGE  7 

