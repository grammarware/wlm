’s-Hertogenbosch

Vughterstraat 126,128

Kadastraal	: ’s Hertogenbosch, G-2964

Monumentnr.     : SOM0702

Huidige functie	: winkel-appartementen	Bouwjaar	: XIXB, oudere kern

Architect	: 

Oorspr.functie	: woon-werkhuis

 

Verbouwingen	: 1920, 1967

Archief		: Gemeente ’s-Hertogenbosch, afdeling BAM

Datum document: 25-06-2007



                                                                globale
aanduiding van het perceel

 Context

(Bouw)historie:

Het pand Vughterstraat 128 stond vroeger bekend onder de historische
naam “De Twee Klimmende Bocken”. In tweede helft van de 19de eeuw
werd dit pand verbouwd en voorzien van een nieuwe voorgevel. Mogelijk
zijn er intern nog elementen van de oudere kern bewaard gebleven. In de
20ste eeuw is het gebouw enkele malen gewijzigd. Zo werd er in 1920 een
nieuwe pui geplaatst en werd de indeling van het pand gewijzigd. Deze
pui is door een verbouwing in 1967 niet meer herkenbaar. Tijdens deze
verbouwing in de jaren zestig is ook de begane grond van het pand
samengevoegd met de begane grond van het linker buurpand, nummer 126, en
werd de indeling van de verdieping hier en daar gewijzigd. De tussenmuur
met het buurpand is op de verdieping gehandhaafd.

 Ligging:

Het pand ligt op een smal perceel aan de zuidelijke zijde van de
Vughterstraat, binnen de tweede ommuring uit de 14de eeuw en vlakbij de
voormalige Vughterbinnenpoort (gesloopt begin 19de eeuw). Aan de
achterzijde grensde het perceel aan de (tegenwoordig gedepte) Dieze. Het
geheel is onderdeel van een gevelwand met voornamelijk 19de-eeuwse
gevels. Veel van deze panden aan de Vughterstraat hebben een oudere,
soms zelfs middeleeuwse, kern. Door de eeuwen heen is de Vughterstraat,
die in opzet een stadsuitbreiding uit de 14de eeuw is en vanuit het
zuiden van ’s-Hertogenbosch naar de Markt loopt, een belangrijke
uitvalsweg geweest met grote economische activiteiten. Hierdoor is de
hoofdbebouwing aan deze straat door de tijd heen sterk gewijzigd en
vernieuwd. 

Beschrijving

Algemeen (hoofdvorm, kap):

Het pand bestaat uit een hoge begane grond, verdieping en
zolderverdieping onder een zadeldak, gedekt met gesmoorde pannen. Het
geheel heeft een nagenoeg rechthoekige plattegrond.

Voorgevel:

De twee vensterassen brede voorgevel (XIXB) is opgetrokken in baksteen
en op de verdieping gepleisterd. Links en rechts in dit pleisterwerk
zijn hoekblokken aangebracht. 

De pui (1967) heeft twee grote etalagevensters met bovenlicht boven een
lage borstwering. De winkelingang is rechts uit het midden gesitueerd.
De verdieping en zolderverdieping hebben twee vensters met een getoogde
en geprofileerde vensteromlijsting. De kozijnen binnen deze profilering
zijn voorzien van een duivejagerprofiel en bevatten op de verdieping
dubbele draairamen en een bovenlicht met glas-in-lood. Op de
zolderverdieping zijn deze vensters voorzien van dubbele draairamen. Een
kordonlijst vormt visueel de scheiding tussen de eerste verdieping en de
zolderverdieping. De gevel wordt afgesloten door een hoofdgestel met een
gepleisterd fries en houten kroonlijst.

Zijgevels:

Het pand wordt links en rechts begrensd door belendende bebouwing. 

Achtergevel:

De achtergevel is niet zichtbaar vanuit de openbare ruimte.

Ruimtelijke indeling: 

Op tekeningen uit 1967 is de indeling van het pand als volgt
weergegeven: De begane grond (winkel) is ййn open ruimte en is
samengetrokken met de begane grond van het linker buurpand. Tegen de
rechter zijgevel is een trap naar de verdieping. Op deze verdieping
bevinden zich de woonvertrekken, met een woonkamer tegen de voorgevel en
voorts links een gang met rechts hiervan de overige woonvertrekken.

Constructies:

Uit de tekeningen van 1967 valt op te maken dat de bestaande
enkelvoudige balklagen gehandhaafd zijn. Met betrekking tot de
kapconstructie is geen documentatie voorhanden.

Over de zijmuren is geen documentatie voorhanden. Waarschijnlijk heeft
het pand gemeenschappelijke zijmuren met de buurpanden.

Interieurelementen

Over eventuele waardevolle interieurelementen is geen documentatie
voorhanden.

Erf, bijgebouwen, diversen:

Op het achterterrein staat, grenzend aan de voormalige Dieze, een
magazijn of werkplaats met plat dak (zichtbaar op luchtfoto).

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterstraat 128 heeft stedenbouwkundige waarde vanwege de
samenhang met de historische gebouwde omgeving en is tevens van belang
vanwege de ligging op een oud kavel dat vroeger grensde aan de Dieze (nu
ter plaatse gedemp), waarmee wordt verwezen naar de historische
verkavelingsstructuren in dit gedeelte van de binnenstad van
’s-Hertogenbosch. 

2. Bouw- en/of kunsthistorische waarden

Als 19de-eeuws winkel-woonhuis met een oudere kern, gelegen net binnen
de tweede ommuring, heeft het pand bouwhistorische waarde. 

3. Cultuurhistorische waarden

Vughterstraat 128 heeft cultuurhistorische waarde als representant van
de ontwikkelingen in de tweede helft van de 19de eeuw, toen vele oude
woon-winkelhuizen langs de belangrijkste straten in Den Bosch geheel of
gedeeltelijk werden vernieuwd en vaak van nieuwe voorgevels werden
voorzien, vaak in samenhang met de nieuwe winkelfunctie. 

Het object Vughterstraat 128, bestaande uit een winkel-woonhuis uit het
midden van de 19de eeuw, met mogelijk nog een oudere kern, is op basis
van bovenstaande criteria beschermenswaardig als gemeentelijk monument
in de gemeente ‘s-Hertogenbosch

Redengevende omschrijving Vughterstraat 128                             
          ’s-Hertogenbosch, GMSP II

  PAGE  1 

