’s-Hertogenbosch

Proosdijstraat 7

Kadastraal	: ’s-Hertogenbosch, T-5111

Monumentnr.	: SOM0661

Huidige functie	: woonhuis	Bouwjaar	: 1953-1954

Architect	: F. Schellekens

Oorspr.functie	: woonhuis

 

Verbouwingen	: 1964, 1985

Archief		: Gemeente ’s-Hertogenbosch, afdeling BAM

Datum document: 15-04-2009



globale aanduiding van het perceelContext

(Bouw)historie:

Het pand bevindt zich in Empel ofwel Empel-Slot, het na de oorlog
herbouwde dorp dat iets verder ligt dan het oorspronkelijke en nu als
Oud-Empel bekend staande lintdorp langs de Maas. 

De oorsprong van Empel is op zijn minst terug te volgen tot de Romeinse
Oudheid, men heeft er de resten van een uit die periode daterende tempel
gevonden. In de Middeleeuwen was Empel met Meerwijk een heerlijkheid
waarvan de kern in het huidige Oud-Empel lag. 

Tijdens de hongerwinter van 1944-1945 is Empel tijdens de
bevrijdingshandelingen zwaar getroffen. Er vonden hevige gevechten
plaats en het merendeel van de bebouwing ging verloren. Na de oorlog
werd besloten het dorp niet meer in het oude dijktalud te herbouwen. De
kern van het nieuwe Empel werd verlegd naar het zuiden en vandaar dat er
hier dan ook sprake is van een wederopbouwdorp. Zoals hierboven al bleek
bleef aan de Maas een deel van het oude Empel behouden. 

Tot 1971 vormden het oude en nieuwe Empel tezamen met Meerwijk een
zelfstandige gemeente, waarna deze plaatsen binnen de gemeente
’s-Hertogenbosch kwamen te liggen. Tegenwoordig vormt Empel dan ook
een wijk in het noordelijke deel van de stad waardoor Den Bosch nu
direct aan de Maas ligt. In de naaste omgeving van de twee dorpskernen
rukt de verstedelijking er geleidelijk op. De A2 scheidt het oude en
nieuwe Empel op een welhaast nietsontziende wijze van elkaar. 

Bouwtekening uit oktober 1953. 

Het onderhavige object is in 1953-1954 gebouwd. Opdrachtgever was F. van
Dulmen die het huis in het kader van de herbouw van een in de oorlog
verloren gegaan pand liet realiseren. De familie van Dulmen zal dan
vermoedelijk eerder in het oude Empel hebben gewoond. Van Dulmen liet
het huis bouwen naar een ontwerp van F. Schellekens uit Berlicum, een
architect waarover vooralsnog verder niets bekend is. In 1964 liet Van
Dulmen een garage ontwerpen, toe te voegen langs de rechter zijde van
het pand. De Proosdijstraat heette toen overigens nog de Kerkstraat. Uit
1984-1985 dateren de plannen voor een woningaanpassing ten behoeve van
mevr. H. van Dulmen-Van Beers. Op basis van deze plannen zouden de
eerder toegevoegde garage en de oorspronkelijk reeds op de achtergevel
van het huis aansluitende berging een woonfunctie krijgen (bouwbedrijf
C.L. Steenbergen aan de Sint Landolinuslaan 1 Empel). 

   

De Bossche Schoolstijl waarin de woning is uitgevoerd vindt zijn
oorsprong in 1946 toen de benedictijner monnik Dom Hans van der Laan met
zijn broer Nico in Den Bosch startte met de cursus ‘kerkelijke
architectuur’. De lessen leidden tot vernieuwende inzichten over
kerkenbouw, waarbij men zich onder meer liet inspireren door de
‘elementaire’ vormentaal van de vroegchristelijke en romaanse
basilieken. Van der Laan’s ideeлn hadden evenwel ook gevolgen voor de
profane bouwkunst. Juist de ruimtelijke samenhang, gebaseerd op het
verhoudingsgetal waarin eenieder grootte ervaart, vormde voor de Bossche
School-architecten de leidraad voor nieuwe ontwerpen. Citaten uit de
klassieke bouwkunst zoals timpanen, gevellijsten en lateien behoren tot
de karakteristieke vormentaal van de Bossche School. Belangrijker
evenwel nog is het accent dat wordt gelegd op soberheid en beheersing. 

Ook het onderhavige pand wordt gekenmerkt door een ingetogen opzet.
Karakteristiek voor de klassieke verhoudingen is de hogere
verdiepingshoogte van de eerste bouwlaag ten opzichte van de tweede die
een zogeheten mezzanino vormt. Langs de zijgevels tonen de topgevels
nauwe verwantschap met een timpaan. De opzet van een timpaan keert
bovendien terug in het silhouet van de betonnen omkadering van de
voordeur. Het lijkt overigens alsof architect Schellekens bij het
samenstellen van zijn ontwerp heeft gekeken naar het voorbeeld van de
iets verderop gelegen woning op de hoek van de Proosdijstraat en de Sint
Landolinuslaan die in 1951 door de architecten N. van der Laan en W.A.J.
Hansen als een hoofdonderwijzerswoning was gebouwd. 

                      

Ligging:

Het vrijstaande pand ligt aan de zuidwestzijde van de Proosdijstraat, op
een bijbehorend terrein dat is ingericht als een tuin. Hier maakt het
object deel uit van een reeks vrijstaande woonhuizen, dichtbij de
aansluiting op de in de kern van Empel gelegen Brink. Schuin tegenover
bevinden zich de Sint Landolinuskerk en bijbehorende pastorie. Het
onderhavige pand is met de voorgevel op de straat gericht. 

Beschrijving

Algemeen (hoofdvorm, kap):

Het woonhuis heeft een in hoofdzaak rechthoekige plattegrond, met een
links op de achtergevel aansluitende (later gewijzigde) uitbouw. De
langs de rechter zijgevel aansluitende uitbouw vormt een latere (buiten
de bescherming vallende) toevoeging. De hoofdmassa is tweelaags en
voorzien van een zolderverdieping die is gevat onder een zadeldak met de
nok evenwijdig aan de voorgevel. Het dak is gedekt met gesmoorde
romaanse pannen en heeft houten bakgoten in de vorm van een kooflijst.
Deze lijst vormt de beлindiging van een eenvoudige
siermetselwerkstrook. Op de nok bevinden zich twee bakstenen
schoorstenen. De gevels zijn gemetseld in roodbruine baksteen in een
wild verband. Ze hebben een trasraam met een rollaag. Het onderscheid
tussen de hoger doorgestoken eerste bouwlaag en de lagere
bovenverdieping wordt geaccentueerd door een bakstenen
siermetselwerklijst. Deze markeert een nagenoeg langs de volle breedte
van het pand doorlopend gevelveld waarin de betreffende vensters worden
afgewisseld door ruitmotieven in baksteen en met een rode tegel. In de
verschillende vensters en ingangen bevindt zich een houten invulling. De
vensters hebben bakstenen lekdorpels en worden op de begane grond
beлindigd door een bakstenen hanenkam. Op de verdieping hebben ze een
rollaag.  

 n etselde timpanen markeren de bovenzijde van de zijgevels. ie
bovenzijde van de voor- en achtergevel bevindt zich een eveneens  

Voorgevel:

De voorgevel (noordoostzijde) bevat in het midden de hoofdingang die is
opgenomen in een betonnen kader met aan de bovenzijde het silhouet van
een timpaan. De ingang bevat een houten strokendeur met een ruitvormig
‘spionnetje’ en heeft een bovenlicht met sierroedenverdeling. Links
van de ingang ontvangt de woning daglicht door een venster met een
dubbel draairaam met in beide ramen een horizontaalroede. Direct rechts
van de ingang is een klein wc-venster en verder bevinden zich hier twee
vensters met een enkelruits (= zonder roedenverdeling) raam. Op de
verdieping bevat het pand drie vensters, eveneens met een enkelruits
raam.  

Zijgevels:

Vergelijkbare vensters bevinden zich aan de rechterzijde (noordwestkant)
van de woning: twee op de begane grond en ййn linksboven. Ook aan de
linker kant (zuidoostzijde) zijn er op de verdieping twee van dergelijke
vensters. De begane grond ontvangt links daglicht door een venster in
een groter formaat. Beide zijgevels worden beлindigd door een
timpaanachtige topgevel met gemetselde lijsten.     

Achtergevel:

Op de achtergevel (zuidwestzijde) sluit links een uitbouw aan. De gevel
is vanaf de openbare weg niet zichtbaar.   

Ruimtelijke indeling:

Blijkens de bouwtekeningen sluit op de hoofdingang een halletje met
trappenhuis aan. De woonkamer strekt zich uit langs de linker zijgevel
en de achtergevel. Aan de rechterzijde bevindt zich een keuken. Op de
verdieping is er een overloop met langsgelegen slaapkamers.    

Constructies:

Blijkens de bouwtekeningen is er onder meer in beton gewerkt. Houten
gordingenkap.  

 

Interieurelementen:

Er is geen nadere documentatie voorhanden. Het interieur is mede
beschermd voor zover het monumentale waarden omvat.

 

Erf, bijgebouwen, diversen:

Zoals hierboven reeds gezegd bevindt zich aan de rechterzijde van de
woning een latere (buiten de bescherming vallende) uitbouw.   

Literatuur/bronnen:

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Vos, A. (voorzitter red.), ’s-Hertogenbosch. De geschiedenis van een
Brabantse stad 1629-1990, Zwolle/’s-Hertogenbosch 1997

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Proosdijstraat 7 heeft stedenbouwkundige waarde vanwege de
samenhang met de historische gebouwde omgeving die grotendeels dateert
uit de periode van de wederopbouw. Door zijn markante opzet en
vormgeving met een in een sierkader opgenomen ingangspartij,  aan
timpanen verwante topgevels en een van enkele siermotieven voorziene
bovenverdieping  is het bouwwerk van beeldbepalende waarde. 

2. Bouw- en/of kunsthistorische waarden

Het pand is een wat betreft de uiterlijke verschijningsvorm redelijk
gaaf voorbeeld van een uit het midden van de 20ste eeuw daterend
woonhuis in Bossche Schoolstijl. Karakteristiek is de vrij ingetogen
opzet, met de nadruk op klassieke verhoudingen en enkele opvallende
gevelaccenten. Weliswaar onderging het object in de loop van de tijd
enige wijzigingen maar vooral aan de straatzijden bleef het authentieke
karakter goed herkenbaar.  

3. Cultuurhistorische waarden

Het gebouw heeft cultuurhistorische waarde als een karakteristiek
voorbeeld van een redelijk ruim opgezette dorpswoning uit de periode van
de wederopbouw. Door zijn opzet weerspiegelt het zorgvuldig vormgegeven
pand de contemporaine ideeлn over de uitvoering van dergelijke
woningen. In deze betekenis vormt het object een markante illustratie
van het wederopbouwproces van Empel na de verwoestingen op het einde van
de Tweede Wereldoorlog.   

Het object Proosdijstraat 7, bestaande uit een dorpswoning uit
1953-1954, is op basis van bovenstaande criteria beschermenswaardig als
gemeentelijk monument in de gemeente ’s-Hertogenbosch

Redengevende omschrijving Proosdijstraat 7 (Empel)                      
       ’s-Hertogenbosch, GMSP II

  PAGE  4 

