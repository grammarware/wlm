’s-Hertogenbosch

Vughterstraat 221, A t/m E

Kadastraal	: ’s Hertogenbosch, G-7451

Monumentnr.     :  SOM0507

Huidige functie	:  winkel-woning	Bouwjaar	: XIX, oudere kern, pui 1987

Architect	: 

Oorspr.functie	: woon-werkhuis

 

Verbouwingen	: 1916/17, 1955, 1987 

Archief		: Gemeente ’s-Hertogenbosch, afdeling BAM

globale aanduiding van het perceel

Context

(Bouw)historie:

Het pand Vughterstraat 221 is in zijn huidige toestand het resultaat van
een restauratie in 1987. Tijdens deze restauratie is de begane grond van
de voorgevel gewijzigd en in een  historiserende trant uitgevoerd.
Achter ййn lijstgevel gaan twee panden (met een oudere, waarschijnlijk
16de-eeuwse kern) schuil. Dit is in het exterieur nog zichtbaar in de
dubbele kap en de twee achtergevels. Waarschijnlijk zijn de twee panden
al in het begin van de 19de eeuw samengevoegd. Het rechter pand stond in
de 16de eeuw bekend onder de historische naam “Het Landwijf” en het
linker als “De Lijndeboom”. Vууr deze restauratie in 1987 zijn de
panden diverse malen verbouwd. De begane grond is tegenwoordig geheel in
gebruik als winkel en op de verdieping zijn appartementen gerealiseerd. 

Het object is in 1990 geпnventariseerd tijdens het MIP.

Ligging:

Het pand is gelegen op een (a.g.v. de samenvoeging) relatief breed
perceel aan de noordelijke kant van de Vughterstraat, buiten de tweede
stadsmuur uit de 14de eeuw. Dit (dubbele) perceel grenst aan de
achterzijde van de Westwal. Het geheel is onderdeel van een gevelwand
met voornamelijk 19de-eeuwse gevels. 

Door de eeuwen heen is de Vughterstraat, die in opzet een
stadsuitbreiding uit de 14de eeuw is en vanuit het zuiden van
’s-Hertogenbosch naar de Markt loopt, een belangrijke uitvalsweg
geweest met grote economische activiteiten. Hierdoor is de
hoofdbebouwing aan deze straat door de tijd heen sterk gewijzigd en
vernieuwd.

Beschrijving

Algemeen (hoofdvorm, kap): 

Het object bestaat uit twee bouwlagen en een zolder op een rechthoekige
plattegrond. De twee schilddaken met nok haaks op de voorgevel zijn
gedekt met gesmoorde Oud Hollandse pannen. De gemetselde voorgevel is
voorzien van pleisterwerk en een geschilderde plint.

Voorgevel:

De vier vensterassen brede voorgevel is geheel gepleisterd. Op de begane
grond zijn uiterst links en rechts de toegangen gesitueerd. Deze
toegangen zijn, net als de raamkozijnen met 8-ruits schuiframen op de
begane grond, tijdens de restauratie in 1987 vernieuwd. Op de verdieping
zijn vier 6-ruits schuiframen zichtbaar tussen pilasters met velden.
Boven de ramen zijn gepleisterde velden aangebracht. De kozijnen van
deze vensters bevatten toognagels en een stenen lekdorpel. De ramen van
deze vensters zijn vernieuwd. Een geprofileerde kordonlijst vormt
visueel de scheiding tussen de begane grond en de verdieping.

De gevel wordt afgesloten door een hoofdgestel met een architraaf, fries
met consoles, trigliefen en metopen en een kroonlijst.

Zijgevels:

Het pand wordt aan beide zijden begrensd door bebouwing.

Achtergevel:

Vanaf de achterzijde van de Westwal zijn de achtergevels van deze twee
samengevoegde panden zichtbaar. Beide panden hebben op de verdieping
twee vensters met 6-ruits schuiframen. De achtergevel van het linker
pand is gepleisterd. Van het rechter is deze uitgevoerd in schoon
metselwerk. Boven en onder de vensters in deze gevel zijn rollagen
toegepast. Op de begane grond zijn nog net de bovenlichten van de
gevelopeningen zichtbaar. Door een ййnlaags achterbouw van recentere
datum is de begane grond niet in zijn geheel te zien.

Ruimtelijke indeling:

De twee panden bestaan uit twee bouwlagen en een kapverdieping. Het
achterste deel van het rechter pand was oorspronkelijk gedeeltelijk
onderkelderd. Deze kelder met tongewelf is tijdens de restauratie in
1987 dicht gestort. Links en rechts in de voorgevel zijn de ingangen tot
de portieken gesitueerd die toegang tot de twee woningen op de
verdieping verschaffen. In deze portieken bevinden zich ook de deuren
tot de winkelruimte op de begane grond, een ruimte die zich over de
gehele plattegrond van de twee panden uitstrekt. Op de verdieping is wel
nog een duidelijke tweedeling zichtbaar. Hier zijn haaks op de voorgevel
twee gespiegelde woningen gerealiseerd. 

Constructies:

Uit de MSP beschrijving van 1990 blijkt dat tijdens de verbouwing in
1987 de balklagen en de kap met schaarspanten en balk vervangen zijn. De
tussenmuur die de twee samengevoegde panden van elkaar scheidt is een
gedeelde muur. De linker en rechter zijmuren zijn vermoedelijk gedeelde
muren met de buurpanden. Verder is er geen uitgebreide informatie over
de constructie van het pand voorhanden.

Interieurelementen:

Over eventuele waardevolle interieurelementen is geen documentatie
voorhanden.

Erf, bijgebouwen, diversen:

Niet van toepassing.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Samen met de belendende panden en de overige bebouwing (met overwegend
19de-eeuwse voorgevels) aan de Vughterstraat is er sprake van een
ensemblewaarde. Als ййn van de weinige objecten op een breed perceel
aan de Vughterstraat heeft het geheel een sterk beeldbepalende werking.

De restauratie (1987) van de pui van de markante pilastergevel met
geornamenteerd hoofdgestel is in historiserende stijl uitgevoerd.
Hierdoor heeft de voorgevel zijn uitstraling als typische in eclectische
stijl uitgevoerde lijstgevel behouden. De voorgevel als geheel heeft dan
ook een hoge architectonische waarde.

2. Bouw- en/of kunsthistorische waarden

De geornamenteerde voorgevel met pilasters en rijk uitgevoerde
hoofdgestel vertegenwoordigt een kunsthistorische waarde.

3. Cultuurhistorische waarden

Als typisch en nog als zodanig herkenbaar vroeg 19de-eeuws dubbel
winkel-woonhuis, gelegen aan de voor de handel belangrijke Vughterstraat
heeft het object een cultuurhistorische waarde.

Het object Vughterstraat 221, bestaande uit twee in het begin van de
19de eeuw samengevoegde panden met geornamenteerde lijstgevel, is op
basis van bovenstaande criteria beschermenswaardig als gemeentelijk
monument in de gemeente ‘s-Hertogenbosch

Redengevende omschrijving Vughterstraat 221                             
          ’s-Hertogenbosch, GMSP II

  PAGE  4 

