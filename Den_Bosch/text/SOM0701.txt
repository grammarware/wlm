’s-Hertogenbosch

Vughterstraat 122, 124

Kadastraal	: ’s Hertogenbosch, G-3510

Monumentnr.     : SOM0701

Huidige functie	: winkel-appartementen	Bouwjaar	: ca. 1865, oudere kern

Architect	: 

Oorspr.functie	: woon-werkhuis

 

Verbouwingen	: 1967

Archief		: Gemeente ’s-Hertogenbosch, afdeling BAM

Datum document: 25-06-2007



 

globale aanduiding van het perceel

Context

(Bouw)historie:

Het pand Vughterstraat 126 is in de tweede helft van de 19de eeuw
verbouwd en voorzien van een nieuwe voorgevel. Mogelijk zijn er intern
nog elementen van de oudere kern bewaard gebleven. Het gebouw heeft in
de jaren zestig van de 20ste eeuw verschillende wijzigingen ondergaan.
Tijdens deze verbouwingen in de jaren zestig is de begane grond van het
pand samengevoegd met de begane grond van het rechter buurpand, nummer
128, en werd de indeling van de verdieping gewijzigd. De tussenmuur met
het linker buurpand is op de verdieping gehandhaafd.

 

Ligging:

Het pand ligt op een smal perceel aan de zuidelijke zijde van de
Vughterstraat, binnen de tweede ommuring uit de 14de eeuw en vlakbij de
voormalige Vughterbinnenpoort (gesloopt begin 19de eeuw). Aan de
achterzijde grensde het perceel aan de (tegenwoordig gedepte) Dieze. Het
geheel is onderdeel van een gevelwand met voornamelijk 19de-eeuwse
gevels. Veel van deze panden aan de Vughterstraat hebben een oudere,
soms zelfs middeleeuwse, kern. Door de eeuwen heen is de Vughterstraat,
die in opzet een stadsuitbreiding uit de 14de eeuw is en vanuit het
zuiden van ’s-Hertogenbosch naar de Markt loopt, een belangrijke
uitvalsweg geweest met grote economische activiteiten. Hierdoor is de
hoofdbebouwing aan deze straat door de tijd heen sterk gewijzigd en
vernieuwd. 

Beschrijving

Algemeen (hoofdvorm, kap):

Het relatief brede pand bestaat uit een hoge begane grond, verdieping en
zolderverdieping onder een zadeldak met dakschild aan de voorzijde,
gedekt met gesmoorde pannen. Het geheel heeft een nagenoeg rechthoekige
plattegrond.

Voorgevel:

De drie vensterassen brede voorgevel (XIXB) is opgetrokken in baksteen
en op de verdieping geschilderd. Rechts in de pui (1967), die ййn
geheel vormt met die van het buurpand 128, is de toegang tot de woning
op de verdieping. Links hiervan twee etalegevensters met bovenlicht
boven een lage borstwering. Op de eerste verdieping, boven een
gepleisterde lijst, drie vensters. De oude kozijnen hebben een vast
kalf, duivejagerprofilering en toognagels en bevatten dubbele draairamen
met bovenlicht. Op de zolderverdieping eveneens drie vensters. Ook deze
kozijnen hebben een duivejagerprofilering en toognagels en bevatten
dubbele draairamen. Boven deze vensters op de verdieping een strek en er
onder een hardstenen lekdorpel. De gevel wordt afgesloten door een
hoofdgestel met een architraaf met guttea, trygliefen in de fries,
tandlijst en sierlijst onder een kroonlijst.

Zijgevels:

Het pand wordt aan beide zijden begrensd door bebouwing. 

Achtergevel:

De achtergevel is niet zichtbaar vanuit de openbare ruimte.

Ruimtelijke indeling: 

Op tekeningen uit 1967 is de indeling van het pand als volgt
weergegeven: De begane grond (winkel) is ййn open ruimte en is
samengetrokken met de begane grond van het rechter buurpand. Tegen de
rechter zijgevel is een trap naar de verdieping. Op deze verdieping
bevinden zich de woonvertrekken, met een woonkamer tegen de voorgevel en
voorts rechts een gang met links hiervan de overige woonvertrekken.

Constructies:

Uit de tekeningen van 1967 valt op te maken dat de bestaande
enkelvoudige balklagen gehandhaafd zijn. Met betrekking tot de
kapconstructie en de zijmuren is geen documentatie voorhanden.
Waarschijnlijk heeft het pand gemeenschappelijke zijmuren met de
buurpanden.

Interieurelementen

Over eventuele waardevolle interieurelementen is geen documentatie
voorhanden.

Erf, bijgebouwen, diversen:

Op het achterterrein grenzend aan de voormalige Dieze staat, achter een
open plaatsje, een magazijn/achterbouw onder een zadeldak (zichtbaar op
luchtfoto). Uit welke periode deze dateert is niet duidelijk.

Motivering voor plaatsing op de gemeentelijke monumentenlijst

1. Architectonische  en stedenbouwkundige waarden

Het pand Vughterstraat 126 heeft stedenbouwkundige waarde vanwege de
samenhang met de historische gebouwde omgeving en is tevens van belang
vanwege de ligging op een oud kavel dat vroeger grensde aan de Dieze (nu
ter plaatse gedemp), waarmee wordt verwezen naar de historische
verkavelingsstructuren in dit gedeelte van de binnenstad van
’s-Hertogenbosch. 

2. Bouw- en/of kunsthistorische waarden

Als 19de-eeuws winkel-woonhuis met een oudere kern, gelegen net binnen
de tweede ommuring, heeft het pand bouwhistorische waarde. De fraai
uitgevoerde gevelafsluiting geeft het geheel een kunsthistorische
waarde.

3. Cultuurhistorische waarden

Vughterstraat 126 heeft cultuurhistorische waarde als representant van
de ontwikkelingen in de tweede helft van de 19de eeuw, toen vele oude
huizen langs de belangrijkste straten in Den Bosch geheel of
gedeeltelijk werden vernieuwd en vaak van nieuwe voorgevels werden
voorzien, vaak in samenhang met de nieuwe winkelfunctie. 

Het object Vughterstraat 126, bestaande uit een winkel-woonhuis uit het
midden van de 19de eeuw, met mogelijk oudere kern, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterstraat 126                             
          ’s-Hertogenbosch, GMSP II

  PAGE  1 

