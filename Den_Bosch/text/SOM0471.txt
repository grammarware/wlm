’s-Hertogenbosch

Putgang 5-7

Kadastraal	: ’s Hertogenbosch, H-6904

Monumentnr.     : SOM0471

Huidige functie	: woonhuis	Bouwjaar	: XX, kern middeleeuws

Architect	: 

Oorspr.functie	: woon-werkhuis

 

Verbouwingen	: circa 2005

Archief		: Gemeente ’s-Hertogenbosch, afdeling BAM

Datum document: 19-002-2009



globale aanduiding van het perceelContext

(Bouw)historie:

Putgang 5-7 is tegenwoordig een vrij ingrijpend gerestaureerd
woonhuisje, dat deel uitmaakt van de aaneengesloten bebouwing aan de
noordzijde van de Putgang. Oorspronkelijk heeft het pandje, dat “de
Twee Snutters” werd genoemd, vermoedelijk vrij gestaan, maar
uiteindelijk raakte het vast geklonken aan de sterk naar achteren
uitgebreide pand Kerkstraat 53. Het diende toen als magazijnruimte. Deze
uitbreiding ging ten koste van het noordelijke deel van Putgang 5-7. Dit
bleek uit een bouwhistorische verkenning, uitgevoerd in 2004. Hierbij
kon worden geconstateerd, dat de thans nog aanwezige samengestelde
balklaag in ieder geval met ййn balkvak (maar mogelijk meer) moet
hebben doorgelopen in noordelijke richting. Uiteindelijk is een nieuwe
achtergevel geplaatst vlak achter het tweede balkvak. In samenhang
hiermee kwam er een nieuwe dwarskap op het huisje. Vermoedelijk heeft
deze ontwikkeling in aan het einde van de 19de eeuw of de eerste helft
van de 20ste eeuw plaats gevonden.

Gezien de oriлntatie van de samengestelde balklaag, met de moerbalken
evenwijdig aan de Putgang, is het aannemelijk, dat het vroegere huisje
haaks op de Putgang was gericht, en niet dwars, zoals tegenwoordig.

Bij de uitvoerige renovatie heeft het pand een woonbestemming gekregen.
Bij deze renovatie zijn delen van het opgaande muurwerk en de wellicht
nog laatmiddeleeuwse samengestelde balklaag intact gebleven.

Ligging:

Het pand staat aan de noordelijke zijde van de Putgang, de smalle steeg,
die, min of meer parallel aan de Kerkstraat, aantakt op de Korte
Putstraat. Het huisje maakt hier deel uit van de kleinschalige
steegbebouwing, deels bestaande uit de achterbouwen van grotere panden
aan de Korte Putstraat, deels uit individuele huisjes van bescheiden
omvang. 

Nr. 5-7 vormde ooit een op zich zelf staand huisje, dat echter door de
uitbreiding van de bebouwing achter het pand Kerkstraat 51 met dit
gebouw verbonden werd. 

Beschrijving

Algemeen (hoofdvorm, kap):

Het pand bestaat uit ййn bouwlaag en een zolder onder een evenwijdig
aan de gevel aan de Putgang geplaatst zadeldak met schild aan de
oostzijde. Het dak is gedekt met moderne gesmoorde pannen en aan de
straatzijde voorzien van nieuwe houten bakgoten. Op het voor- en
achterschild staan twee nieuwe dakkapellen met zinken zadeldakjes. 

Aan de linker zijde (westzijde) sluit een iets lagere travee onder een
zadeldak aan. Hierin bevindt zich thans de hoofdingang.

Voorgevel:

De voorgevel van het brede oostelijke gedeelte is gemetseld in oude
handvormbaksteen in een onregelmatig kruisverband. De gevel lijkt bij de
recente renovatie grotendeels nieuw te zijn samengesteld. Het voegwerk
is van recente datum. De historische balklaag boven de eerste bouwlaag
wordt gemarkeerd door een viertal oude ijzeren ankers. Ook direct onder
de dakgoot bevinden zich twee muurankers. 

In de gevel bevinden zich drie vensteropeningen onder anderhalfsteens
strekken. Kozijnen, ramen en lekdorpels zijn van zeer recente datum en
zijn niet conform een historische detaillering vormgegeven. Voor de
renovatie bevond zich slechts ййn deur, uiterst links, in de gevel.

Het linker deel van de voorgevel is wit gepleisterd en bevat een nieuw
breed getoogd kozijn met een eveneens nieuwe dubbele houten deur. 

Zijgevels:

Het pand wordt aan beide zijden begrensd door bebouwing. De zuidelijke
geveltop van het brede gedeelte steekt boven de kap van het lage linker
gedeelte uit. Duidelijk zichtbaar is dat deze gevel nog in een groot
formaat oude baksteen is opgetrokken. 

Achtergevel:

Deze staat geheel ingebouwd. 

Ruimtelijke indeling:

Op een oude bouwtekening van het complex Kerkstraat 51/Putgang uit 1978
heeft het pandje aan de Putgang een ongedeelde ruimte, in gebruik als
magazijn. Ten behoeve van de latere woonhuisfunctie is deze indeling
gewijzigd. 

Constructies:

Bij een bouwhistorische verkenning in 2004 is geconstateerd dat zich
boven de eerste bouwlaag een samengestelde balklaag met moerbalken en
kinderbinten bevindt. De moerbalken liggen evenwijdig aan de gevel aan
de Putgang. Naast een vrij dunne strijkbalk langs de voorgevel resteren
twee zware eiken moerbalken, aan de westzijde nog voorzien van consoles.
De kinderbinten zijn van grenen. Tevens werden aanwijzingen gevonden
voor de veronderstelling, dat de balklaag op zijn minst ййn vak dieper
is geweest. De huidige kap is aangepast op de tegenwoordige diepte van
het huis. De kap bestaat uit eenvoudige A-spanten, vermoedelijk laat
19de of vroeg 20ste-eeuws.

Interieurelementen

Over eventuele waardevolle interieurelementen is geen documentatie
voorhanden. 

Erf, bijgebouwen, diversen:

Niet van toepassing.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Putgang 5-7 heeft stedenbouwkundige waarde vanwege de samenhang
met de historische gebouwde omgeving en de historische
verkavelingsstructuur. Het staat binnen het markante en door
kleinschalige bebouwing bepaalde straatbeeld van de Putgang, ййn van
de karakteristieke historische steegstructuren in de Bossche binnenstad.


2. Bouw- en/of kunsthistorische waarden

Het in de 20ste eeuw ingrijpend verbouwde en deels vernieuwde pand heeft
een waardevolle, in oorsprong laatmiddeleeuwse kern, waarvan delen van
de bouwmuren en de samengestelde balklaag behouden zijn gebleven.
Hierdoor heeft het geheel bouwhistorische waarde. 

3. Cultuurhistorische waarden

Het gebouw heeft cultuurhistorische waarde als voorbeeld van in
oorsprong laatmiddeleeuwse steegbebouwing in de Bossche binnenstad. 

Het object Putgang 5-7, bestaande uit een in de 20ste eeuw gerenoveerd
woonhuisje met laatmiddeleeuwse bouwrestanten, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Putgang 5-7                                   
             ’s-Hertogenbosch, GMSP II

  PAGE  1 

