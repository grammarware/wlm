’s-Hertogenbosch

Van Tuldenstraat 15

Kadastraal	: ’s Hertogenbosch,  G-4453

Monumentnr.     : SOM0679

Huidige functie	: herenhuis	Bouwjaar	: 1890

Architect	: 

Oorspr.functie	: herenhuis

 

Verbouwingen	: 

Archief		: 

Datum document: 11-12-2008



globale aanduiding van het perceelContext

(Bouw)historie:

Rond 1885 werd begonnen met de bouw van huizen aan de Van Tuldenstraat,
die, genoemd naar de bekende Bossche schilder,  in 1881 zijn naam kreeg.
De straat werd, net als de Jan Heinsstraat, aangelegd op de voormalige
“Esplanade” en maakt deel uit van ййn van de
“stadsuitbreidingen”, die aan het einde van de 19de eeuw binnen de
contouren van de oude vesting werden gerealiseerd. De straat huisvestte
voornamelijk een gemкleerd gezelschap van handelaren, ambtenaren,
administrateurs, kleine zelfstandigen uit de vanaf het einde van de 19de
eeuw sterk groeiende middenstandsklasse.

Het perceel van het huidige nr.15 werd rond1885 aangekocht voor de
weduwe A. Groenen van Thuijl en in 1890 bebouwd met een herenhuis. In
het begin van de 20ste eeuw woonde hier mr. J.A.A. Bosch (raadsheer bij
het gerechtshof) en daarna de industrieel A.M.J. Rouppe van der Voort.
In 1928 wordt M.H.J.W. Eijcken als bewoner vermeld. 

Het voorname herenhuis is uitgevoerd in een historiserende trant met
verwijzingen naar de Hollandse Renaissance. Karakteristiek is dan vooral
de trapgevel en de toepassing van speklagen, korf- en segmentbogen
alsmede sluitstenen. Door deze vormgeving weerspiegelt het bouwwerk de
contemporaine architectonische ontwikkelingen, toen de Neorenaissance de
stijl bij uitstek was om de stedelijke welvaart en vooruitgang te
accentueren. Voor zover uitwendig zichtbaar onderging het pand geen
ingrijpende wijzigingen waardoor het authentieke karakter goed behouden
is gebleven. 

Ligging:

Het pand ligt aan de zuidoostelijke zijde van de Van Tuldenstraat, in
het noordelijke deel van de Bossche binnenstad. Het betreffende  wijkje
werd aangelegd op de “Esplanade” of het “Plein”, de onbebouwde
ruimte ten zuiden van de Citadel, die eind 19de eeuw werd herontwikkeld.
Aan de Van Tuldenstraat maakt het object deel uit van een aaneengesloten
gevelwand. Direct rechts bevindt zich een voormalige Boerenleenbank uit
1955. Verder zijn er diverse laat 19de-eeuwse herenhuizen met
lijstgevels. 

Beschrijving

Algemeen (hoofdvorm, kap):

Het pand heeft in hoofdzaak een rechthoekige plattegrond, twee volledige
bouwlagen en een in de kap opgenomen zolderverdieping. Het dak, een
haaks op de voorgevel gelegen mansardekap, is gedekt met natuurstenen
leien in Maasdekkking. Op het voorschild bevindt zich rechts een
niet-oorspronkelijk dakraam, links sluit een topgevel met een steekkap
aan. 

Voorgevel:

 De voorgevel telt vijf vensterassen en is asymmetrisch ingedeeld. Het
metselwerk bestaat uit roodbruine machinale baksteen in kruisverband met
snijvoegen. Er zijn lage hardstenen gevelplinten en dito waterlijsten.
In cementpleister uitgevoerde speklagen verlevendigen de gevel die
rechts van de topgevel wordt beлindigd door een bakstenen tandlijst met
daarboven een waarschijnlijk pas later gerealiseerde bakstenen
borstwering. 

De drie linker assen vormen een risaliet dat uitmondt in een trapgevel.
In de van linksaf gezien derde vensteras bevindt zich hier de
hoofdingang. Net als de op de begane grond gelegen vensters is deze
gevat onder een segmentboog met sluitstenen en zijn de dagkanten in gele
baksteen gemetseld. De ingang bevat een paneeldeur met enige
siermotieven en een smeedijzeren rooster.   

Het bovenlicht is gevuld met glas-in-lood en de kozijnen hebben
vellingkanten. Dit geldt eveneens voor de nog te noemen vensters en de
balkoningang. Op de begane grond zijn er aan weerskanten van de ingang
telkens twee vensters met een enkelruits schuifraam. Een
siermetselwerklijst sluit aan op de waterlijst die de twee bouwlagen van
elkaar scheidt. Op de waterlijst sluiten de als casementen uitgevoerde
borstweringen van de vijf op de bovenverdieping gelegen vensters aan,
welke eveneens een enkelruits schuifraam bevatten. Ditmaal worden ze
ontlast door korfbogen met sluitstenen en van siermetselwerk voorziene
boogtrommels. Hetzelfde geldt voor de balkoningang in de vanaf de linker
gevelhoek gezien, tweede travee. Het balkon wordt geschraagd door
zandstenen consoles met siermotieven en heeft smeedijzeren sierhekken
waarvan de bijbehorende hoekposten ontbreken. De balkoningang bevat een
dubbele deur met bovenlicht. Smeedijzeren sierankers met krulmotieven
wisselen de genoemde korfbogen af. Voornoemde trapgevel ligt ingeklemd
tussen twee bakstenen dammen met een natuurstenen kraagsteen en in de
top een dito sierbol met smeedijzeren decoratie. Een bakstenen pinakel
markeert de top van de trapgevel waarin zich een zoldervenster met twee
draairamen bevindt. Het venster is verlevendigd met negblokken en een
korfboog met boogtrommel als bij de vensters op de bovenverdieping. Aan
weerskanten van het venster bevindt zich een zandstenen gevelcartouche
met de respectievelijke vermelding: ANNO en 1890. Verder bevat de
trapgevel sierankers als genoemd.  

Zijgevels:

Het pand wordt aan beide zijden begrensd door bebouwing. 

Achtergevel:

De achtergevel is niet zichtbaar vanuit de openbare ruimte. 

Ruimtelijke indeling:

Over het pand was geen documentatie beschikbaar. Op de begane grond zal
het huis een symmetrische indeling hebben, met een midddengang en aan
weerskanten daarvan gelegen kamers. Aan de ene kant zal het dan om
suite-kamers gaan. Aan de andere zijde van de gang slechts ййn kamer
met een hierachter gelegen keuken. Op de bovenverdieping is de woning
vermoedelijk ingedeeld rondom een centraal gelegen overloop. Het is niet
bekend in hoeverre de indelingsstructuur in de loop van de tijd
eventuele wijzigingen onderging.  

Constructies:

Uitgaande van de gebruikelijke opzet in de ontstaansperiode heeft het
huis enkelvoudige houten balklagen. Dit wordt gestaafd door de in de
voorgevel gelegen ankers. 

Interieurelementen

Over eventuele waardevolle interieurelementen is geen documentatie
voorhanden.

Erf, bijgebouwen, diversen: 

N.v.t.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Van Tuldenstraat 15 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur, die dateert van de late 19de eeuw. Het pand maakt
deel uit van een gave historische gevelwand met representatieve
kleinschalige herenhuizen en middenstandswoningen alsmede een voormalig
bankgebouw uit 1955.  Door de markante opzet met een trapgevel en
decoratieve gevelaccenten vertegenwoordigt het bouwwerk hoge beeldwaarde
ten opzichte van de overige vooral door lijstgevels gekenmerkte
herenhuizen in deze straat. 

2. Bouw- en/of kunsthistorische waarden

Het in 1890 gerealiseerde bouwwerk heeft architectuurhistorische waarde
als een goed en voor zover uitwendig zichtbaar gaaf bewaard gebleven
voorbeeld van laat 19de-eeuwse herenhuizenbouw. Karakteristiek voor het
in een historiserende trant vormgegeven ontwerp zijn vooral de
verwijzingen naar de Hollandse Renaissance, met speklagen, korf- en
segmentbogen, alsmede een markante trapgevel. Zowel in de details als in
de hoofdvorm onderging de voorgevel geen ingrijpende wijzigingen. 

3. Cultuurhistorische waarden

Het gebouw heeft cultuurhistorische waarde als een markant voorbeeld van
herenhuisarchitectuur uit de late 19de eeuw. De ruim opgezette woning
geeft een goede indruk van de wijze waarop de hogere middenstand in deze
periode was gehuisvest. Als een onderdeel van de vroegste bebouwing van
de Van Tuldenstraat weerspiegelt het herenhuis de laat 19de-eeuwse
ontwikkelingen in het Bossche centrum, waar de Van Tuldenstraat en
hierop aansluitende Jan Heinsstraat werden aangelegd binnen de vroegere
vestingstructuur van de stad. 

Het object Van Tuldenstraat 15, bestaande uit een herenhuis uit 1890, is
op basis van bovenstaande criteria beschermenswaardig als gemeentelijk
monument in de gemeente ‘s-Hertogenbosch

Redengevende omschrijving Van Tuldenstraat 15                           
        ’s-Hertogenbosch, GMSP II

  PAGE  5 

