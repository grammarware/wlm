’s-Hertogenbosch

Keizerstraat 22

Kadastraal	: ’s Hertogenbosch, G-7169

Monumentnr.     : SOM0621

Huidige functie	: woning	Bouwjaar	: XXa, oudere kern, voorgevel XXd
(restauratie)

Architect	: 

Oorspr.functie	: woon-werkhuis

 

Verbouwingen	: ca. 1975

Archief		: Gemeente ’s-Hertogenbosch, afdeling BAM

Datum document: 04-04-2008



globale aanduiding van het perceel

Context

(Bouw)historie:

Het pand Keizerstraat 22 dateert in hoofdvorm uit de eerste helft van de
19de eeuw. In deze periode is het pand verbouwd en voorzien van de
huidige voorgevel. Intern zijn er nog onderdelen van de oude 16de-eeuwse
kern bewaard gebleven, zoals balklagen en de zijmuren. De voorgevel is
rond 1975 gerestaureerd. Het pand stond eerder al op de ontwerplijst
voor de aanvullende monumentenlijst 1977 en is tegenwoordig geheel in
gebruik als woning.

 

Ligging:

Het pand ligt aan de zuidelijke kant van de Keizerstraat, ййn pand
verwijderd van de hoek met de Sint Jorisstraat. Op de kadastrale minuut
uit 1823 is op dit perceel een dieper rechthoekig pand ingetekend.
Mogelijk is dit pand in het begin van de 20ste eeuw verbouwd. De straat
dankt zijn naam aan keizer Karel V, die in 1545 in een pand aan deze
straat logeerde. De eigenaar van dit huis, Henrick van Deventer,
plaatste naar aanleiding van dit bezoek een beeld van de keizer boven de
poort van zijn huis. Het huis kreeg de naam “Keizershof” en de
straat werd daarom Keizerstraat genoemd.

Beschrijving

Algemeen (hoofdvorm, kap):

Het pand bestaat uit een voorhuis met vast achterhuis. Het geheel omvat
een begane grond, verdieping en zolderverdieping onder een haaks op de
voorgevel geplaatst zadeldak met voor- en achterdakschild. Het dak is
gedekt met gesmoorde pannen.

Achter het huis is een klein plaatsje.

Voorgevel:

De huidige voorgevel is het resultaat van een restauratie medio jaren
zeventig van de 20ste eeuw. De voorgevel is opgetrokken in schoon
metselwerk (kruisverband) en heeft een gepleisterde plint. Rechts op de
hoge begane grond is de ingang gesitueerd met paneeldeur en 4-ruits
bovenlicht. Boven de ingang zit een rollaag in het metselwerk. Het
deurkozijn is voorzien van een duivejagersprofilering en vertoont op
plaatsen sporen van restauratie. Links van deze ingang twee vensters met
kozijnen met toognagels en 10-ruits schuiframen. Beide vensters zijn
voorzien van een hardstenen lekdorpel. Boven en onder de vensters zit
een rollaag. Op de verdieping heeft de gevel twee vensters. Deze
bevatten kozijnen met duivejagersprofilering en toognagels en 9-ruits
schuuframen. Beide vensters hebben een hardstenen lekdorpel en in het
metselwerk boven en onder de vensters zit een rollaag. De gevel wordt
afgesloten door een hoofdgestel met architraaf, fries en kroonlijst.

Zijgevels:

Het pand wordt aan beide zijden begrensd door bebouwing.

Achtergevel:

De achtergevel is niet zichtbaar vanuit de openbare ruimte. 

Ruimtelijke indeling:

De beschikbare bouwtekening uit 1975 is van een zeer slechte kwaliteit
en daarom niet goed leesbaar. Er is dan ook geen betrouwbare
documentatie over de ruimtelijke indeling van het pand voorhanden.

Constructies:

De verdiepingsbalklaag bestaat uit moer- en kinderbalken. Tevens is er
in het pand een peerkraal sleutelstuk uit de 16de eeuw aangetroffen.
Over de overige constructieve onderdelen van het pand is geen
documentatie voorhanden. Waarschijnlijk heeft het pand
gemeenschappelijke zijmuren met de buurpanden.

Interieurelementen

Over de interieurelementen is geen documentatie voorhanden.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Keizerstraat 22 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. De gevelwanden van de Keizerstraat vormen vrijwel
in hun geheel een fraai historisch ensemble. De voorgevel van
Keizersstraat 22 is een zeer beeldbepalend element binnen dit ensemble.

2. Bouw- en/of kunsthistorische waarden

Achter de in de 20ste eeuw gerestaureerde 19de-eeuwse voorgevel gaat een
16de-eeuwse kern schuil. Intern zijn er onderdelen van deze waardevolle
oude kern bewaard gebleven, zoals de bouwmuren, samengestelde balklagen
en een peerkraal sleutelstuk. Het gebouw heeft dan ook aanzienlijke
bouwhistorische waarde.

3. Cultuurhistorische waarden

Het gebouw heeft cultuurhistorische waarde als zijnde een in hoofdvorm
gaaf 19de-eeuws woonhuis met een 16de-eeuwse kern. Verder heeft het
gebouw cultuurhistorische waarde als representant van de ontwikkeling in
de 19de eeuw, waarbij veel panden aan belangrijke straten in
’s-Hertogenbosch verbouwd werden en voorzien werden van een nieuwe
voorgevel.

Het object Keizerstraat 22, bestaande uit een in oorsprong 16de-eeuws
woon-werkhuis met een 19de-eeuwse lijstgevel, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Keizerstraat 22                               
             ’s-Hertogenbosch, GMSP II

  PAGE  1 

