’s-Hertogenbosch

Maresiusplantsoen 1

Kadastraal	: ’s-Hertogenbosch, N-1651

Monumentnr.	: SOM0726

Huidige functie	: Christelijk-Geref. kerk	Bouwjaar	: 1957-1958

Architect	: H. Knijtijzer

Oorspr.functie	: Waalse kerk

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 29-04-2009



Opname omstreeks 1958 (Hoogerwerf 2000, p. 21).

Context

(Bouw)historie:

Het gaat hier om de Christelijk- Gereformeerde Toevluchtkerk in de
uitbreidingswijk Zuid. 

De in de eerste helft van de jaren vijftig op de voormalige
schootsvelden aan de zuidelijke rand van de stad gerealiseerde
uitbreidingswijken voor de middenklasse (Zuid I en Zuid II) zijn
aangelegd naar een ontwerp van het Rotterdamse bureau Kuiper, Gouwetor,
De Ranitz en Bleeker, in samenwerking met de dienst Gemeentewerken.
Langs de als een hoofdverbinding in de wijk fungerende Pettelaarseweg is
geheel overeenkomstig de naoorlogse stedenbouwkundige uitgangspunten
hoogbouw gerealiseerd met daarachter intieme buurtjes die juist door
laagbouw worden gekenmerkt. Waar de Pettelaarseweg een knik maakt
bevindt zich het Sweelinckplein met het hier gesitueerde Sint Janslyceum
als een belangrijk stedenbouwkundig accent. De Zuiderparkweg sluit haaks
aan op de Pettelaarseweg en leidt langs het uit 1958 daterende
Zuiderpark naar het noordelijke deel van de wijk. Alleen al uit de ruime
opzet van het park blijkt de aandacht voor licht, lucht en ruimte. In de
eerste decennia na de Tweede Wereldoorlog werd dan ook een belangrijke
plaats toegekend aan de groencomponent. 

Het onderhavige kerkgebouw bevindt zich langs het gedeelte van de
Zuiderparkweg dat zich ten zuiden van de Pettelaarseweg bevindt. De
Amsterdamse architect H. Knijtijzer (1914-1994) bouwde deze kerk in
1957-1958, in opdracht van de Waalse gemeente ofwel de Eglise Wallonne
die toen nog in de Verwerstraat kerkte. Daarbij mocht hij het ter
beschikking staande budget van 60.000 gulden niet overschrijden, hetgeen
nog altijd voelbaar is aan de hand van het sober opgezette in- en
exterieur. In 1972 werd het gebouw overgenomen door de
Christelijk-Gereformeerde gemeente die daarvoor ook al gebruik maakte
van het gebouw. Sindsdien wordt gesproken van de zogeheten Toevluchtkerk
(de Waalse gemeente is samengegaan met haar Eindhovense kerkgenoten). 

Interieuropname, circa 1958 (Hoogerwerf 2000, p. 84).

Architect Knijtijzer voerde het kerkje aan de Zuiderparkweg uit in een
modern-functionalistische stijl. De kerkruimte zelf is in het hogere
bouwdeel opgenomen en in het lagere deel kwam de consistorie. De gevels
zijn in betonblokken uitgevoerd en de plafonds worden ondersteund door
in het zicht gelaten stalen spanten. 

Van het oeuvre van Herman Knijtijzer wordt vermeld dat het zich kenmerkt
“door een fijnzinnige architectuur, die eenvoud en optimisme
uitstraalt.” (Hoogerwerf 2000, achterplat). Knijtijzer wilde de
‘ruimtelijke hygiлne’ van de functionalistische bouwkunst koppelen
aan een ‘geestelijke hygiлne’. Dit laatste vertaalde zich voor hem
dan in ‘schoonheid en verwondering’ gebaseerd op een
vrijzinnig-religieus gedachtegoed. De sociale, culturele en religieuze
dimensies van het bouwen beschouwde hij als belangrijke uitgangspunten
voor het scheppen van een ‘betere en schonere’ wereld. 

Zijn oeuvre omvat een groot aantal scholen, kerken, kantoren, woningen
enz. Behalve de hier bedoelde kerk ontwierp hij bijvoorbeeld ook de
Remonstrantse kerk in Meppel (1951) en de Nederlands-Hervormde kerk in
Klazienaveen (1959). Zelfs kreeg hij als protestant de kans om het
Capucinessenklooster in het Gelderse Babberich te verbouwen (1965-1968,
het klooster is gesloopt).        

Het kerkgebouw aan de Zuiderparkweg wordt gekenmerkt door een
sober-functionalistische opzet. Alhoewel de gevels later zijn
overgeschilderd (en deels werden gepleisterd) en dit leidt tot enige
aantasting van de monumentale waarde is de expressieve werking van het
materiaal nog altijd herkenbaar. Kleine vensters in een staand formaat
alsook een omlopend lintvenster voorzien het gebouw van daglicht.
Opmerkelijk is verder de verschuivende opzet van het lagere bouwdeel en
de hoofdmassa. Doordat de voorgevel van het hogere bouwdeel terugspringt
ten opzichte van het casco worden ruimte en massa sterk aan elkaar
gekoppeld. Aan de binnenzijde valt onder meer de indirecte lichtbron
langs de achtergevel op, eveneens via een verschuivend effect tot stand
gebracht. Opmerkelijk is hier bovendien de in een wand doorgeschoven
trapopgang naar een bescheiden orgelbalkon. 

In de loop van de tijd onderging het gebouw enige wijziging. Afgezien
van de (deels) nieuwe gevelafwerking werd in het open gedeelte aan de
voorkant van het bouwwerk een nieuw toegangsportaal ingeschoven, waarbij
de open doorgang aan de rechterzijde van de kerk met een venster is
dichtgezet. Het ййnlaags bouwdeel met consistorie is naar achter toe
uitgebreid. Zowel aan de buiten- als de binnenzijde van het gebouw is
bij deze wijzigingen zoveel mogelijk aangesloten bij de bestaande
vormgeving.  

Ligging:

Het kerkgebouw is gelegen aan de noordwestzijde van de Zuiderparkweg,
vlakbij het kruispunt met de Philips de Goedestraat (naar het westen) en
de Liviusstraat (naar het oosten). Hier bevindt het object zich aan de
zuidwestelijke kopzijde van het ruime en langwerpige Maresiusplantsoen
dat zich in noordoostelijke richting uitstrekt tot aan de Karel de
Vijfdestraat en de Tacitusstraat, twee straten die parallel lopen aan de
Pettelaarseweg. In de onmiddellijke nabijheid van het kerkgebouw bevindt
zich gestapelde en vrijstaande woningbouw. 

Beschrijving 

Algemeen (hoofdvorm, kap):

De kerk heeft een samengestelde plattegrond, op basis van twee ten
opzichte van elkaar verschuivende rechthoeken. Het meer naar het zuiden
gelegen bouwdeel is ййnlaags, het tweede bouwdeel heeft een hoogte van
twee lagen. Beide bouwdelen zijn voorzien van een plat dak. Ze zijn
opgetrokken in vrij forse betonblokken in een blokverband. Later zijn de
gevels witgeschilderd en deels gestuct. De overkapping is in hout
uitgevoerd, bestaande uit een enkelvoudige balklaag die door stalen
vakwerkspanten met trekstangen wordt gedragen. Ramen, deuren en kozijnen
zijn in hout uitgevoerd. Alle ramen hebben een enkelruits invulling (=
zonder roedenverdeling).      

       

Voorgevel:

Aan de voorkant (zuidoostzijde) wijkt de bouwmassa terug ten opzichte
van het casco, waardoor er langs de volle gevelbreedte sprake is van een
langs beide bouwlagen doorlopende diepe portiek. Ter hoogte van de
eerste bouwlaag is hier later een portaaluitbouw gerealiseerd. Dit
bouwdeel is in dezelfde stijl als de bestaande bouwdelen uitgevoerd, met
rechts een ingangspartij. De hoofdmassa heeft op de verdieping een reeks
van zeven kleine vensters. Links daarboven is er een fors venster dat
rechts aantakt op een langs de bovenzijde van de gevel gelegen
lintvenster.  

Zijgevels:

Aan de rechterzijde bevindt zich links op de begane grond een venster
ter plekke van een vroegere open doorgang. Rechtsboven zijn er vier
kleine vensters als in de voorgevel. Verder bevat de gevel een langs de
bovenzijde gelegen lintvenster dat omloopt langs de achtergevel. 

Op de linker zijgevel sluit voornoemd ййnlaags bouwdeel aan. Waar dit
bouwdeel aan de voorkant van de kerk ten opzichte van de hoofdmassa
verschuift, bevindt zich uiterst rechts in de rechter zijgevel een
venster. Aan de voorkant is de uitbouw blind. Langs de linkerzijde
bevindt zich rechts een breed venster met een raam en nevenlicht. Verder
is er een reeks van acht kleine vensters als in de voorgevel,
onderbroken door ййn groter venster. De hoofdmassa bevat links een
groot venster in staand formaat.    

Achtergevel:

Aan de achterkant bevindt zich rechts het uitbreidingsgedeelte van het
ййnlaags bouwdeel. Links hiervan springt de hoofmassa naar voren. Dit
risalerende deel is blind. Langs de linkerzijde vormt het risaliet een
vanaf het vloerniveau tot aan de daklijst doorgestoken lichtvenster.
Links van het risaliet bevinden zich drie kleine vensters en is geheel
bovenaan voornoemd lintvenster te zien dat vanaf de rechter zijgevel van
de kerk omloopt.  

Ruimtelijke indeling:

De kerkzaal bestaat uit een ongedeelde ruimte. Tegen de entreewand
bevindt zich een schuin geplaatste wand waarlangs een betonnen trap naar
een bescheiden orgelbalkon leidt. Langs de linker zijgevel van het
gebouw zijn de diverse bijruimtes gesitueerd, waaronder een voormalige
en een tegenwoordige consistoriezaal. Onderdelen zoals een toilet- en
(nieuwe) pantry-ruimte scheiden deze twee zalen van elkaar.       

Constructies:

De kerk is opgezet in beton, met muren die zijn samengesteld uit
zogeheten Porablocks en Duroxblokken. De dakconstructie bestaat uit
stalen vakwerkliggers met trekstangen alsmede een houten balklaag
waaronder heraclythplaten en waarboven een mastiekdak. De fundering
bestaat uit betonpalen waaroverheen een randbalk in gewapend beton.  

Interieurelementen:

Het interieur behield het originele houten bankenplan (later gewijzigde
kleurstelling). Een houten trap met een stalen leuning leidt naar het
orgelbalkon. In de nevenruimtes is een grotendeels vernieuwde (buiten de
bescherming vallende) interieurafwerking. Hier bleef evenwel een
oorspronkelijke betonnen latei behouden, waarop een geschilderde tekst:
SEIGNEUR, TU AS ETE POUR NOUS/ UN REFUGE/ DE GENERATION EN GENERATION/
PSAUME 90, V, I.  

Het interieur is mede beschermd voor zover het monumentale waarden
omvat.

Erf, bijgebouwen, diversen: 

Aan de voorzijde gaat aan het gebouw een bijbehorend pleintje vooraf.  

Literatuur/bronnen:

Hoogerwerf, W., H. Knijtijzer (1914-1994). Architectonische waarden,
achter de rooilijn verscholen, Rotterdam 2000 (Bonasreeks)

Knijtijzer, H., Het is niet zo belangrijk. Zwerftochten door de tuin van
de bouwkunst, Amsterdam 1985

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Overbosch, W.G., Het kerkgebouw der Waals-Hervormde Gemeente in
’s-Hertogenbosch-Zuid. Architect de Heer H. Knijtijzer, arch. B.N.A.
te Amsterdam, in: Mededelingen van de Dr. G. van der Leeuwstichting,
1959 (nr. 14), p. 455-460

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Bouwtekeningen uit 1957.  Motivering voor plaatsing op de gemeentelijke
monumentenlijst

1. Architectonische en stedenbouwkundige waarden

Het kerkgebouw aan de Zuiderparkweg 46 heeft stedenbouwkundige waarde
vanwege de samenhang met de historische gebouwde omgeving. Het in een
woonbuurt uit de jaren 1950-1960 in de uitbreidingswijk Zuid gelegen
object vormt hier een belangrijk stedenbouwkundig accent aan de kopzijde
van het langgerekte Maresiusplantsoen. Door zijn ligging weerspiegelt
het object de naoorlogse ideeлn over stadsplanning, met kerken en
andere markante bouwwerken als belangrijke focuspunten. Door de opzet
met enkele verschuivende bouwdelen, een strak lijnenspel en een deels
open voorzijde, vormt het kerkgebouw een opmerkelijke blikvanger. 

2. Bouw- en/of kunsthistorische waarden

Het in 1957-1958 door de bekende Amsterdamse architect H. Knijtijzer
gebouwde kerkgebouw heeft architectuurhistorische waarde als een goed en
redelijk gaaf bewaard gebleven voorbeeld van protestante kerkenbouw uit
de eerste decennia na de Tweede Wereldoorlog. Door zijn ingetogen
functionalistische vormgeving, het geraffineerde lijnenspel en de wijze
waarop ruimte en massa zich hier tot elkaar verhouden, geeft het object
een goede indruk van het oeuvre van architect Knijtijzer die in de
naoorlogse Nederlandse bouwkunst een vooraanstaande rol heeft gespeeld.
Weliswaar onderging het gebouw in de loop van de tijd enkele
wijzigingen, maar het oorspronkelijke karakter is daarbij goed
herkenbaar gebleven. De overschildering en bepleistering doen enigszins
afbreuk aan de monumentale waarden.

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van de naoorlogse protestante kerkenbouw in de gemeente
’s-Hertogenbosch. Als een van oorsprong Waalse kerk (Eglise Wallonne)
en als tegenwoordige Christelijk-Gereformeerde kerk weerspiegelt het
gebouw de kerkelijk-historische ontwikkelingen van de protestante
gemeenschap in deze plaats. De wijze waarop het gebouw is opgezet, met
een vrij bescheiden ongedeelde kerkzaal en afzonderlijke bijruimtes,
geeft een goede indruk van de contemporaine ideeлn over de uitvoering
van een protestante kerk. Uit het sobere karakter en de keuze voor
eenvoudige bouwmaterialen blijkt nog steeds hoezeer de architect met een
beperkt budget tot een efficiлnt en voor iedereen acceptabel resultaat
wist te komen.     

Het object Zuiderparkweg 46, bestaande uit een vrml. Waalse/ teg.
Christelijk-Gereformeerde kerk uit 1958, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Zuiderparkweg 46                              
         ‘s-Hertogenbosch, GMSP II

  PAGE  6 

