’s-Hertogenbosch

Orthenstraat 314-316

Kadastraal	: ’s Hertogenbosch, G-4647

Monumentnr.     : SOM0466

Huidige functie	: appartementen	Bouwjaar	: XIXB, kern XV-XVI

Architect	: 

Oorspr.functie	: woon-werkhuis

 

Verbouwingen	: 1997, 2004

Archief		: Gemeente ’s-Hertogenbosch, afdeling BAM

Datum document:18-02-2008



globale aanduiding van het perceel

Context

(Bouw)historie:

Het pand Orthenstraat 314-316 werd in 1601 "De Rollewagen" genoemd.
Hoewel het pand in de tweede helft van de 19de eeuw vernieuwd is en
tevens voorzien is van een nieuwe voor- en achtergevel, zijn er intern
nog diverse waardevolle onderdelen van de 15de- en 16de-eeuwse kern
bewaarde gebleven. Zo heeft het pand nog oude zijmuren, restanten van
een houtskelet en enkele oude moerbalken. Ten behoeve van de voormalige
cafй-functie is de oorspronkelijke indeling op de begane grond in de
loop van de 20ste eeuw geheel verwijderd. In 1997 zijn er op de
verdiepingen drie appartementen gemaakt. Hiertoe werd onder meer de
indeling gewijzigd en de gehele kap vernieuwd. Bovendien werd het
achterdakschild vervangen door een opgaande glazen topgevel.

Tijdens werkzaamheden in 2004 werd de bestaande kelder onder het pand
vergroot.

Ligging:

Het pand ligt op een rechthoekig perceel aan de westelijke zijde van de
Orthenstraat, in een bouwblok ten zuiden van de Zevensteense brug en ten
noorden van de voormalige Brusselse poort. Het perceel is rechtsachter
iets breder. Oorspronkelijk liep het perceel door tot aan de
achterliggende Smalle Haven. De plaats van de huidige 19de-eeuwse
achtergevel correspondeert niet met de positie op de kadastrale minuut
uit 1823.

Het gedeelte van de Orthenstraat tussen het Bokhovenstraatje en de Jan
Heinstraat heette vууr 1909 nog Ortheneind. De straat is ййn van de
drie hoofdstraten van ’s-Hertogenbosch en kan tot het middeleeuwse
stratenstelsel gerekend worden. De meeste panden aan deze straat, zowel
oostelijk als westelijk, liggen op een perceel dat oorspronkelijk van
straat tot stroom liep.

Beschrijving

Algemeen (hoofdvorm, kap):

Het diepe huis omvat een kelder, begane grond, twee verdiepingen en een
zolderverdieping onder een haaks op de voorgevel gesitueerd zadeldak met
voordakschild. Het dak is gedekt met gesmoorde pannen. Achter het huis
is een bebouwde binnenplaats.

Voorgevel:

De twee vensterassen brede voorgevel is uitgevoerd in schoon metselwerk
(kruisverband) en is op de begane grond, boven een hardstenen
borstwering, gepleisterd. Rechts op de begane grond zit de ingang met
een kozijn met duivejagersprofilering en hardstenen dorpel en neuten. De
invulling van de twee links van de ingang gelegen vensters is niet
zichtbaar vanwege de gesloten rolluiken. De twee getoogde vensters op de
tweede en derde verdieping zijn direct boven een geprofileerde
cordonlijst geplaatst en bevatten nieuwe kozijnen met nieuwe
T-draairamen en bovenlicht. Boven de vensters zit een strekse boog. De
gevel wordt afgesloten door een hoofdgestel met architraaf, fries en
kroonlijst.

Zijgevels:

Het pand wordt aan beide zijden begrensd door bebouwing.

Achtergevel:

De achtergevel van het pand is niet zichtbaar vanuit de openbare ruimte.
Op de bouwtekening uit 1997 (en deels een foto uit 1999) staat deze
gevel als volgt afgebeeld: De begane grond is ingebouwd. Links op deze
ййnlaags uitbouw (1997) staan ter hoogte van de eerste verdieping nog
een smal uitbouwtje. Rechts van deze uitbouw bevat de achtergevel een
venster met 6-ruits schuifraam (1997). Boven dit venster zit een
rollaag. Hierboven, op de tweede verdieping, zit een venster met dubbele
draairamen en bovenlicht. Onder en boven dit venster is een rollaag
uitgevoerd in het metselwerk. Links hiervan een ingang met deur en
zijlicht (1997). Het onderliggende uitbouwtje is smaller op deze tweede
verdieping doorgetrokken. De gevel wordt afgesloten door een geheel in
glas uitgevoerde geveltop uit 1997 met een houten balkon. 

Ruimtelijke indeling:

De bouwtekeningen uit 1997 laten de volgende ruimtelijke indeling zien:
De begane grond is een grote open ruimte. Geheel rechts zit een gang met
de trap naar de verdiepingen. In de eenlaags aanbouw met plat dak tegen
de achtergevel zitten toiletten. Zowel op de eerste als op de tweede
verdieping en zolderverdieping is in 1997 een appartement gemaakt. Beide
appartementen zijn bereikbaar via het vernieuwde trappenhuis (1997)
tegen de rechter zijmuur. Rond dit trappenhuis zijn de woonvertrekken
gesitueerd.

Constructies:

In een documentatierapport uit 2004 is het volgende opgenomen over de
constructies van het pand: De linker zijmuur bestaat verschillende fasen
metselwerk. Het voorste deel stamt waarschijnlijk uit de 15de eeuw.
Halverwege de muur zit een verspringing in het metselwerk. Het achterste
deel van de linker zijmuur dateert waarschijnlijk uit de late 15de of
16de eeuw. Er bevinden zich hier nog twee muurankers van de balklaag van
het buurpand. Boven dit oude metselwerk (ca. 1.30 m) zit jonger
muurwerk. De rechter zijmuur bestaat uit een houtskeletconstructie. De
ruimte tussen de constructiedelen is in verschillende fasen opgevuld met
metselwerk. Het achterste deel van de rechter zijmuur heeft een
verspringing, waardoor de achterste ruimte breder is. De verbreding
loopt door ter plaatse van de voormalige binnenplaats. Ook in dit
achterste deel bevinden zich delen van een houtskelet. Uit documentatie
van het rechter buurpand blijkt dat de beide houtskeletconstructies met
elkaar verbonden waren en samen ййn geheel vormden. Van de
samengestelde eerste verdiepingsbalklaag zijn nog twee eiken moerbalken
met afgehakte consoles aanwezig (laat 16de of begin 17de eeuw).
Vermoedelijk is een deel van de kinderbalken ook nog aanwezig. In de
loop van de 19de eeuw is deze balklaag aangepast. De overige balklagen
zijn enkelvoudig. De 19de-eeuwse kap is in 1997 geheel vervangen. 

Interieurelementen:

Over de interieurelementen is geen documentatie voorhanden.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Orthenstraat 314-316 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het pand ligt net buiten de eerste stadsmuur, op
een perceel dat oorspronkelijk doorliep tot aan de achterliggende Smalle
Haven. De gevelwanden van de Orthenstraat vormen vrijwel in hun geheel
een fraai historisch ensemble. Het onderhavige pand met zijn eenvoudige
doch gave lijstgevel speelt een zeer beeldbepalende rol binnen dit
ensemble. Het pand heeft dan ook aanzienlijke architectonische waarde.

2. Bouw- en/of kunsthistorische waarden

Achter de eenvoudige 19de-eeuwse lijstgevels gaat een oudere kern schuil
(XV-XVI). Intern zijn er onderdelen van deze waardevolle oude kern
bewaard gebleven, zoals restanten van een houtskelet, delen van een
samengestelde balklaag en muurwerk. Het gebouw is dan ook van
bouwhistorisch belang.

3. Cultuurhistorische waarden

Het gebouw heeft cultuurhistorische waarde als zijnde een in hoofdvorm
en uiterlijke verschijningsvorm gaaf 19de-eeuws woonhuis met een 15de-
en 16de-eeuwse kern. Verder heeft het object cultuurhistorische waarde
als representant van de ontwikkeling in de 19de eeuw, waarbij veel
panden aan belangrijke straten in ’s-Hertogenbosch verbouwd werden en
voorzien werden van een nieuwe voorgevel.

Het object Orthenstraat 314-316, bestaande uit een 19de-eeuws pand met
een 15de- en 16de-eeuwse kern, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Orthenstraat 314-316                          
       ’s-Hertogenbosch, GMSP II

  PAGE  4 

