’s-Hertogenbosch

Fonteinstraat 4

Kadastraal	: ’s Hertogenbosch, H-2157

Monumentnr.     : SOM0548

Huidige functie	: winkel-woonhuis	Bouwjaar	: ca. 1870, kern XVI

Architect	: 

Oorspr.functie	: woon-werkhuis

 

Verbouwingen	: 1966

Archief		: Gemeente ’s-Hertogenbosch, afdeling BAM

Datum document:10-01-2008



	

globale aanduiding van het perceel

Context

(Bouw)historie:

Het pand Fonteinstraat 2, vroeger “De Groote Fontein” genaamd, vormt
in bouwmassa ййn geheel met het linker buurpand nr. 2. In de 16de eeuw
vormde de bebouwing op deze (tegenwoordig) twee percelen ook al ййn
geheel. Dat pand stond bekend als "Den Rullewagen”. In het begin van
de 19de eeuw werd het gebouw opgesplitst in twee afzonderlijke panden.
Tijdens nieuwbouw in de tweede helft van de 19de eeuw zijn beide panden
weer als een breed pand herbouwd en met een gemeenschappelijke
scheidingsmuur verdeeld. Mogelijk zijn er intern nog onderdelen van de
16de-eeuwse voorganger bewaard gebleven, zoals muurwerk. In 1965-1966 is
de indeling van het winkel-woonhuis gewijzigd en werd er een nieuwe
winkelpui geplaatst. De begane grond is tegenwoordig nog steeds in
gebruik als winkel. Op de verdiepingen is een woning.

Ligging:

Het pand ligt op een vrijwel rechthoekig perceel aan de zuidoostelijke
zijde van de Fonteinstraat, gedeeltelijk in de zichtlijn van de
Kolperstraat. Achter het hoofdpand ligt een tweelaags los achterhuis
onder een plat dak. Op de kadastrale minuut uit 1823 is zichtbaar hoe de
twee panden aan de Fonteinstraat in die periode al niet meer ййn
geheel vormden.

Hoewel het voor de hand zou liggen, dankt de Fonteinstraat haar naam
niet aan een fontein. Oorspronkelijk sprak men over 'het straetken
waarmede men van de Korte naar de Lange Kolfertstraat gaet'. Dat was van
de Kolper- naar de Verwersstraat. Hier is de straatnaam, zoals meer
gebeurde, ontleend aan huisnamen ter plaatse zoals die van het
onderhavige pand “De Groote Fontein”. Het linker buurpand heette
“De Gulden Fontein”.

Beschrijving

Algemeen (hoofdvorm, kap):

Het pand omvat een begane grond, twee verdiepingen en een
zolderverdieping met een borstwering. Samen met buurpand nr. 2 wordt het
gedekt door een zadeldak met dakschild aan de voor- en achterzijde.
Achter het pand staat een klein tweelaags gebouwtje onder een plat dak
dat in gebruik was als keuken. De open plaats tussen het hoofdpand en
dus achterbouwtje is in 1966 overbouwd en bij de winkelruimte op de
begane grond getrokken. 

Voorgevel:

De twee vensterassen brede voorgevel is opgetrokken in baksteen en is
geschilderd. De winkelpui op de begane grond dateert uit 1965-1966 en
heeft rechts uit het midden een winkelingang. Verder is de met
natuursteen bekleedde pui geheel gevuld met glas. De twee vensters op de
verdieping bevatten kozijnen met duivejagersprofilering en toognagels
met 2-ruits dubbele draairamen met vast kalf en een 2-ruits bovenlicht.
De twee vensters op de tweede verdieping hebben dezelfde kozijnen met
2-ruits dubbele draairamen. Onder alle vensters zit een houten lekdorpel
en boven de vensters een rollaag. Boven de vensters op de eerste
verdieping en rechts in de gevel zijn zware kruisvormige ankers
zichtbaar. De gevel wordt afgesloten door een hoofdgestel met
architraaf, fries en gootlijst. Dit hoofdgestel loopt door over de gevel
van het linker buurpand.

Zijgevels:

Het pand wordt aan beide zijden begrensd door bebouwing.

Achtergevel:

De achtergevel is niet zichtbaar vanuit de openbare ruimte. Op een
bouwtekening uit 1966 staat deze gevel als volgt afgebeeld: De gestucte
lijstgevel heeft op de eerste verdieping links een venster met een enkel
raam en bovenlicht en rechts hiervan een zelfde venster dat is gekoppeld
aan een toegang. De invulling van het linker venster is in 1966
vernieuwd. Het rechter venster met ingang is geheel nieuw aangebracht in
1966. Op de tweede verdieping zit ййn venster met een 15-ruits raam.
Dit venster is tijdens de verbouwing in 1966 ongewijzigd gebleven. De
gevel wordt afgesloten door een eenvoudige lijst die doorloopt over de
achtergevel van nr. 2.

Ruimtelijke indeling:

Op de bouwtekeningen uit 1966 is de ruimtelijke indeling van het pand
als volgt weergegeven: De trappen bevinden zich tegen de rechter
zijmuur. De begane grond is in gebruik als ййn grote winkelruimte. Op
de verdiepingen zijn woonvertrekken. De rookkanalen lopen tegen de
linker zijmuur.

Constructies:

Over de constructies van het pand is weinig documentatie voorhanden. Op
de bouwtekening uit 1966 is zichtbaar dat de balklagen in het pand
enkelvoudig zijn. De linker zijmuur is gemeenschappelijk met het
buurpand. Over de rechter zijmuur is geen documentatie voorhanden.
Waarschijnlijk is ook deze zijmuur gemeenschappelijk. 

Interieurelementen

Over eventuele waardevolle interieurelementen is geen documentatie
voorhanden. 

Erf, bijgebouwen, diversen:

Van het kleine tweelaags gebouwtje op het achtererf is geen documentatie
voorhanden.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Fonteinstraat 4 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het pand ligt net buiten de eerste stadsmuur en
samen met het buurpand nr. 2, waarmee het ййn bouwmassa vormt, in de
zichtas van de Kolperstraat. De gevelwanden van de Fonteinstraat vormen
vrijwel in hun geheel een fraai historisch ensemble. Fonteinstraat 4
vormt met zijn fraaie lijstgevel uit de tweede helft van de 19de eeuw,
die feitelijk ййn geheel is met de voorgevel van het linker buurpand,
een zeer beeldbepalend onderdeel binnen dit ensemble.

2. Bouw- en/of kunsthistorische waarden

Achter de 19de-eeuwse lijstgevel gaat waarschijnlijk een 16de-eeuwse
kern schuil, waarvan mogelijk nog waardevolle onderdelen bewaard zijn
gebleven, zoals muurwerk. Het object is dan ook van bouwhistorisch
belang.

3. Cultuurhistorische waarden

Het gebouw heeft cultuurhistorische waarde als zijnde de helft van een
dubbel 19de-eeuws pand met een oudere kern. Verder heeft het
cultuurhistorische waarde als representant van de ontwikkeling in de
19de eeuw, waarbij veel panden aan belangrijke straten in
’s-Hertogenbosch verbouwd werden en voorzien werden van een nieuwe
voorgevel.

Het object Fonteinstraat 4, bestaande uit de helft van een 19de-eeuws
pand met een 16de-eeuwse kern, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Fonteinstraat 4                               
             ’s-Hertogenbosch, GMSP II

  PAGE  1 

