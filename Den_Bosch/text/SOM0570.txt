’s-Hertogenbosch

Hintham 16a

Kadastraal	: Rosmalen, E-4101, E5378

Monumentnr.	: SOM0570

Huidige functie	: wonen	Bouwjaar	: wrsl. XIXc

Architect	: 

Oorspr.functie	: onderdeel gestichtsgebouw

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 27-07-2009



Context

(Bouw)historie:

Het voormalige dorp Hintham vormt tegenwoordig een wijk van Den Bosch.
Tegen de achtergrond van de voortdurende groei van de stad vormde dit
plaatsje meer dan eens een hot item in de gesprekken tussen Den Bosch en
de zelfstandige gemeente Rosmalen. Uiteindelijk is  in 1996 de knoop
doorgehakt. In dat jaar werd de gemeente Rosmalen door Den Bosch
geannexeerd waardoor ook Hintham binnen de stadsgrenzen is opgenomen. 

Dat dit plaatsje reeds een hoge ouderdom vertegenwoordigt blijkt alleen
al uit de uit 1680 daterende grenssteen die (middels een kopie) nog
altijd aan de Graafseweg is te vinden. Op de hoek van de Jasmijnstraat
markeert de steen de grens tussen de vroegere rechtsgebieden van Den
Bosch en Hintham. De oudste vermelding van het kerkdorp Hintham dateert
uit 1278. Vooral na de aanleg van de steenweg tussen Den Bosch en
Grave/Rosmalen (1823-1825) groeide het plaatsje uit tot een langgerekt
lintdorp.

Hintham 16a is ййn van de onderdelen van het voormalige Sint
Jozefgesticht, waarvan het kerngedeelte (Hintham 16) reeds afzonderlijk
is beschermd.

Dit kerngedeelte bestaat uit een eclectisch vormgegeven herenhuis dat in
1868 in opdracht van burgemeester H.J. Siepkes is gebouwd. Nadat het
pand jarenlang als burgemeesterswoning was gebruikt deed Siepkes het
herenhuis over aan zijn neef Jacobus van Elten en diens vrouw Geertruida
van Avezaath. Zij verhuurde het pand in 1911 aan A.A.J. Holrah die er
een pensionaat voor jongens begon, het Institut Saint Antoine. Holrah
kocht het gehele complex op en voegde de belendende bebouwing aan het
pensionaat toe. 

Een financieel debвcle noopte Holrah ertoe het pensionaat weer te
verkopen, waarna in 1918-1919 de ‘zusters van de Choorstraat’
(Dochters van Maria en Jozef) er hun intrek namen. Deze aan de Bossche
Choorstraat achter de Sint Jan gevestigde onderwijscongregatie stichtte
er het Sint Jozefgesticht dat tot 1952 zou blijven bestaan. In 1925 werd
een bewaarschool toegevoegd. 

Na het vertrek van de zusters kwam er een tehuis voor werkzoekende en
werkende meisjes, onder de naam Sint Jozefzorg. In de jaren zestig zijn
de diverse tot het complex behorende panden in particulier bezit
overgegaan. 

Het onderhavige pand omvat het meest rechter deel van het complex en is
in hoofdzaak identiek aan het pand op nr. 14b, direct links van het
herenhuis op nr. 16. Zowel het betreffende deel van 14b alsook het pand
op 16a heeft een in blokverband gepleisterde gevelafwerking. In beide
gevallen gaat het om bouwdelen die door A.A.J. Holrah aan zijn Institut
Saint Antoine werden toegevoegd. 

Opvallend is dat ze identiek zijn vormgegeven terwijl het voorheen toch
individuele ontwerpen moeten zijn geweest, immers ze maakten
oorspronkelijk geen deel uit van het complex. Waarschijnlijk liet Holrah
ze omwille van de architectonische eenheid voorzien van een identieke
gepleisterde gevel, waarbij dan is aangesloten bij de historiserende
vormentaal van het huis op nr. 16. Net als dit huis zullen de
betreffende bouwdelen uit het derde kwart van de 19de eeuw dateren.

Uit vergelijking met oud fotomateriaal blijkt dat zich in de eerste
bouwlaag van nr. 16a oorspronkelijk ter plekke van de twee ingangen
vensters bevonden. Omwille van de tegenwoordige woonfunctie zijn de
vensters aangepast, waarbij evenwel is aangesloten bij de historische
roedenverdeling. Hetzelfde geldt voor de vernieuwde ramen op de
bovenverdieping.

Ligging:

Het pand ligt aan de noordzijde van de Hintham, de doorgaande weg tussen
Hintham-Noord en Hintham-Zuid, in het verlengde van de Graafseweg. Hier
maakt het object deel uit van een groter complex waartoe ook de nrs.
14a, 14b en 16 behoren. De betreffende panden vormen een aaneengesloten
gevelwand die deel uitmaakt van de eveneens aaneengesloten lintbebouwing
langs de Hintham. Aan de achterzijde bevinden zich bijbehorende
terreinen.     

Beschrijving

Algemeen (hoofdvorm, kap):

Het bouwwerk heeft een in hoofdzaak rechthoekige plattegrond en bestaat
uit twee bouwlagen met een zolderverdieping. De zolder is opgenomen
onder een schilddak met de nok haaks op de voorgevel.
Niet-oorspronkelijke dekking, bestaande uit gesmoorde opnieuw verbeterde
Hollandse pannen. Enkele niet-oorspronkelijke dakramen.    

     

Voorgevel:

De gevel is geheel gepleisterd, in blokverband en met een plint. Op de
begane grond zijn er twee tot ingang gewijzigde vensters met een dubbele
tuindeur met roedenverdeling en 4-ruits bovenlichten. De bovenverdieping
bevat ййn in het midden gesitueerd venster met een (vernieuwd) dubbel
raam met 8-ruits roedenverdeling en 4-ruits bovenlichten. Een houten
kroonlijst (lijstgoot) vormt de gevelbeлindiging.  

Zijgevels:

Aan beide zijden sluit het pand aan op de belendende bebouwing. De
rechter zijgevel ligt evenwel deels in het zicht en is vlakgepleisterd. 

Achtergevel:

De achtergevel (noordzijde) is eveneens vlakgepleisterd, met op de
bovenverdieping een venster als aan de voorkant. 

Ruimtelijke indeling:

Er is geen nadere documentatie voorhanden.   

Constructies:

Er is geen nadere documentatie voorhanden. Het pand zal zijn voorzien
van enkelvoudige houten balklagen. 

 

Interieurelementen:

Het interieur is niet bezocht. Het interieur is mede beschermd voor
zover het monumentale waarden omvat.

  

 

Literatuur/bronnen:

Nolet, W., Katholiek Nederland (deel II  Broeder- en zusterorden en
–congregaties), ’s-Gravenhage 1932, p. 240 e.v. 

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het object heeft stedenbouwkundige waarde vanwege de samenhang met de
historische gebouwde omgeving. Aan de noordzijde van de Hintham is het
pand een wezenlijk onderdeel van een aaneengesloten gevelwand met
verschillende tot een voormalig gestichtscomplex behorende onderdelen.
Deze gevarieerd vormgegeven bouwdelen nemen door hun markante opzet een
opvallende plek in binnen de historische lintbebouwing in de kern van
het oude dorp Hintham.

2. Bouw- en/of kunsthistorische waarden

Het object is een wat betreft de uiterlijke verschijningsvorm goed en
redelijk gaaf voorbeeld van een traditioneel vormgegeven bouwwerk dat
voorheen deel uitmaakte van een gestichtscomplex. De in blokverband
gepleisterde gevel vormt een wezenlijke eenheid met het bouwdeel op nr.
14b dat eveneens tot dit gesticht behoorde. Als pendanten –
waarschijnlijk qua oorsprong uit het derde kwart van de 19de eeuw
daterende – vertegenwoordigen beide gepleisterde gevels tezamen met
het herenhuis op nr. 16 een waardevolle architectonische eenheid.  

3. Cultuurhistorische waarden

Het gebouw heeft cultuurhistorische waarde als een onderdeel van het
voormalige Sint Jozefgesticht te Hintham (Rosmalen). Dit gesticht
speelde een belangrijke rol in de sociaal-historische ontwikkelingen van
het dorp. Tezamen met de overige historische onderdelen van het bedoelde
complex vormt Hintham 16a een waardevolle illustratie van de historie
van de rooms-katholieke gemeenschap te Hintham.  

Het object Hintham 16a, bestaande uit een qua oorsprong vermoedelijk in
XIXc tot stand gekomen bouwdeel van het vrml. Sint Jozefgesticht
(Hintham/Rosmalen), is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Hintham 16a                                   
         ’s-Hertogenbosch, GMSP II

  PAGE  4 

