’s-Hertogenbosch

Vughterstraat 79-79A-81-83

Kadastraal	: ’s Hertogenbosch, G-7196

Monumentnr.     : SOM0518

Huidige functie	: winkel-woning	Bouwjaar	: XVIIIB, oudere kern

Architect	: 

Oorspr.functie	: woon-werkhuis

 

Verbouwingen	: 1925, 1991

Archief		: Gemeente ’s-Hertogenbosch, afdeling BAM

Datum document: 30-07-2007



                                                                        
globale aanduiding van het perceel

       Context

(Bouw)historie:

Het pand Vughterstraat 79 stond vroeger bekend onder de historische naam
“De Vergulde Leeuw” en ook als “Het Verguld Schaap”. Midden 18de
eeuw werd het pand bewoond door de Bossche bankier Velddriel. De
voorgevel dateert mogelijk nog uit deze periode. In de 20ste eeuw heeft
het pand de meeste veranderingen ondergaan. Zo werd het huis in 1925
verbouwd tot winkel (begane grond) met bovenwoning. Het pand is
vermoedelijk in de jaren zestig op de begane grond samengevoegd met het
linker buurpand, Vughterstraat 81-83. De tussenmuur en de brandmuren
werden verwijderd. De twee panden kregen destijds een gezamenlijke
winkelpui. In 1991 werd deze pui verwijderd en werden er weer twee
afzonderlijke puien gerealiseerd. Weliswaar met dezelfde sobere
vormgeving. De panden bleven in het interieur op de begane grond ййn
geheel. De verdiepingen van het pand hebben nog steeds een woonfunctie.
Hier is de brandmuur gehandhaafd.

Ligging:

Het gebouw ligt aan de noordwestelijke zijde van de Vughterstraat, in
het gebied tussen de eerste ommuring uit de 13de eeuw en de tweede
ommuring uit de 14de eeuw. Het pand ligt samen met het linker buurpand
op een breed perceel dat vroeger helemaal doorliep tot aan de
Capucijnenpoort. De bebouwing die nu aan deze straat grenst (voormalig
magazijn/pakhuis van het pand aan de Vughterstraat) heeft een ander
adres, namelijk Capucijnenpoort 16, en ligt op een ander perceel. Het
geheel aan de Vughterstraat is onderdeel van een gevelwand met
voornamelijk 19de-eeuwse lijstgevels. Veel van deze panden aan de
Vughterstraat hebben een oudere, soms zelfs middeleeuwse, kern. Door de
eeuwen heen is de Vughterstraat, die in opzet een stadsuitbreiding uit
de 14de eeuw is en vanuit het zuiden van ’s-Hertogenbosch naar de
Markt loopt, een belangrijke uitvalsweg geweest met grote economische
activiteiten. Hierdoor is de hoofdbebouwing aan deze straat door de tijd
heen sterk gewijzigd en vernieuwd. 

Beschrijving

Algemeen (hoofdvorm, kap):

Het pand bestaat uit een voorhuis en een even hoog vast achterhuis. Het
achterhuis heeft een tongewelfde kelder die tegenwoordig niet meer
toegankelijk is (dichtgestort). Het geheel heeft een hoge begane grond,
een eerste en tweede verdieping en een zolder onder een hoog schilddak
(haaks op de voorgevel) met gesmoorde Hollandse pannen. In het dakvlak
aan de voorzijde is een dakkapel opgenomen.

Voorgevel:

De drie vensterassen brede voorgevel is opgetrokken in baksteen en
geschilderd. Op de begane grond heeft het pand een gepleisterde pui met
hardstenen plint uit 1991, met rechts de toegang tot de bovenwoning en
links een etalage zonder borstwering. De toegang tot de winkel op de
begane grond ligt in het linker buurpand, nr. 81-83. Op de eerste en
tweede verdieping drie vensters met vernieuwde kozijnen en T-draairamen.
Boven deze vensters een strek in het metselwerk. De gevel wordt
afgesloten door een hoofdgestel met architraaf, een fries met velden en
geornamenteerde consoles en een geprofileerde kroonlijst.

Zijgevels:

Het pand wordt aan beide kanten begrensd door bebouwing. 

Achtergevel:

De achtergevel van het achterhuis is vanuit de openbare ruimte niet goed
en in zijn geheel zichtbaar. Vanaf de Uilenburg is de kap en de bovenste
verdieping te zien. De gevel is opgetrokken in schoon metselwerk en
heeft op de tweede twee vensters met T-draairamen en bovenlicht. In het
metselwerk boven de vensters zit een strek. Ter hoogte van de eerste
verdieping is een aanbouw met plat dak te zien.

Ruimtelijke indeling:

Op tekeningen uit 1990 is de indeling van het pand als volgt
weergegeven: De begane grond van nummer 79 vormt samen met de begane
grond van het linker buurpand ййn grote winkelruimte. De achter het
pand gerealiseerde aanbouwen zijn bij deze begane grond getrokken.
Hiertoe is de achtergevel ter plaatse van de begane grond doorgebroken.
De trap naar de woning op de verdiepingen is tegen de rechter zijmuur
gesitueerd. Op de verdiepingen is de indeling in voor- en achterhuis nog
duidelijk herkenbaar. De dwarsmuur is hier gehandhaafd. 

Constructies:

Op het waarderingsformulier voor de bouwhistorische verwachtingskaart
van de afdeling BAM staat m.b.t. de constructie van het pand het
volgende aangegeven: het voorhuis heeft enkelvoudige balklagen. Of dit
ook voor het achterhuis geldt, is niet duidelijk. De kap van het pand
heeft nokstijlspanten met kreupele stijlen. 

Over de zijmuren is geen documentatie voorhanden. Waarschijnlijk heeft
het pand gemeenschappelijke zijmuren met de buurpanden.

Interieurelementen

Over waardevolle interieurelementen is geen documentatie voorhanden. 

Erf, bijgebouwen, diversen:

Tussen de achtergevel en het bouwdeel aan de Capucijnenpoort zijn
(recente) aanbouwen onder plat dak gerealiseerd. 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterstraat 79-79A heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur en vanwege de ligging buiten de eerste en binnen
de tweede stadsmuur. Het oorspronkelijke perceel liep vroeger helemaal
door tot aan de Capucijnenpoort. De gevelwanden van de Vughterstraat
vormen vrijwel in hun geheel een fraai historisch ensemble. Daarnaast is
het geheel met zijn relatief hoge voorgevel een imposante verschijning
in deze gevelwand, waardoor het een zeer beeldbepalende werking heeft.
De 18de-eeuwse voorgevel met geornamenteerde fries en kroonlijst is van
architectonisch belang.

2. Bouw- en/of kunsthistorische waarden

Het pand is van kunsthistorisch belang vanwege de (op de verdiepingen)
gave en markante 18de-eeuwse voorgevel met geornamenteerd hoofdgestel.
Mogelijk gaat er achter deze gevel nog een oudere kern schuil. Dit geeft
het pand bouwhistorische waarde.

3. Cultuurhistorische waarden

Als 18de-eeuws (voormalig) herenhuis heeft het pand cultuurhistorische
waarde. De verbouwing van herenhuis naar winkel-woonhuis is typerend
voor de ontwikkeling en groei van de middenstand in de eerste helft van
de 20ste eeuw.

Het object Vughterstraat 79-79A, bestaande uit een 18de-eeuws (in
oorsprong) herenhuis met mogelijk nog een oudere kern, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterstraat 79-79A                          
      ’s-Hertogenbosch, GMSP II

  PAGE  1 

