’s-Hertogenbosch

Brede Haven 13

Kadastraal	: ’s Hertogenbosch, G-6047

Monumentnr.     : SOM0535

Huidige functie	: horeca-bovenwoning	Bouwjaar	: XIXB, kern XVI

Architect	: 

Oorspr.functie	: woon-werkhuis

 

Verbouwingen	: 1965, 1975

Archief		: Gemeente ’s-Hertogenbosch, afdeling BAM

Datum document: 28-01-2008



globale aanduiding van het perceel

Context

(Bouw)historie:

Het pand Brede Haven 13 heette vroeger “de Pauw”. Hoewel het gebouw
een 19de-eeuwse voorgevel heeft, gaat de oorsprong van het pand terug
tot de 16de eeuw. Intern zijn er nog onderdelen van deze oudere kern
behouden gebleven, zoals samengestelde balklagen en (delen van) de
kapconstructie. De oorspronkelijke zijmuren zijn waarschijnlijk ook nog
bewaard gebleven. In de loop van de 19de eeuw is dit oude pand verbouwd
en voorzien van een nieuwe voorgevel. Over de meer recente
bouwgeschiedenis is weinig documentatie voorhanden. Bekend is dat het
pand in de jaren zestig van de 20ste eeuw op de begane grond in gebruik
was als pakhuis en dat er op de verdieping een woning was. In de
achterliggende tuin is in de jaren zeventig een ййnlaags aanbouw
gerealiseerd met een plat dak. In deze periode werd de begane grond van
het pand in gebruik genomen als cafй. De invulling van de
gevelopeningen op de begane grond in de voorgevel is vermoedelijk in het
laatste kwart van de 20ste eeuw vernieuwd. Ook tegenwoordig heeft de
begane grond nog steeds een horecafunctie. Op de verdieping is een
woning.

Ligging:

Het pand ligt op een smal en langgerekt perceel binnen een bouwblok dat
aan de zuidelijke zijde begrensd wordt door de Visstraat, aan de
noordelijke zijde door de Kromme Elleboog en aan de westkant door de
Buitenhaven en de Dommel. Aan de voorgevelzijde (oost) is de Brede
Haven, waar oorspronkelijk ook de tweede ommuring van de stad lag.
Mogelijk strekte het perceel zich oorspronkelijk uit tot aan de
achterliggende Buitenhaven. In 1823 was het perceel reeds opgesplitst.
Vroeger was er achter het pand een tuin. Deze is in de jaren zeventig
van de 20ste eeuw geheel bebouwd.

 

Beschrijving

Algemeen (hoofdvorm, kap):

Het pand bestaat uit een voorhuis met vast achterhuis. Het geheel omvat
een begane grond, verdieping en zolderverdieping onder een haaks op de
voorgevel gesitueerd zadeldak. Het dak heeft een voor- en
achterdakschild en is gedekt met gesmoorde pannen.

Voorgevel:

De twee vensterassen brede voorgevel is gepleisterd. De twee
gevelopeningen op de begane grond bevatten een vernieuwde invulling. De
linker ingang verschaft toegang tot de bovenwoning. De brede rechter
opening is voorzien van een centrale deur met aan weerszijden een paneel
met een raam. Hierboven een breed gedeeld bovenlicht met glas-in-lood.
Zowel boven de brede rechter opening als boven de ingang van de
bovenwoning zit een getoogde gepleisterde lijst met kuif. Op de
verdieping, boven een cordonlijst, bevat de gevel twee getoogde vensters
met 2-ruits dubbele draairamen en een bovenlicht. Deze vensters hebben
een geprofileerde gepleisterde omlijsting met een kuif. Deze
detaillering wordt herhaald bij de twee vensters boven een cordonlijst
op de zolderverdieping. Deze bevatten dubbele draairamen. De gevel wordt
afgesloten door een hoofdgestel met architraaf, fries en kroonlijst.

Zijgevels:

Het pand wordt aan beide zijden begrensd door bebouwing.

Achtergevel:

De achtergevel is niet zichtbaar vanuit de openbare ruimte. Op een
bouwtekening uit 1965 staat deze gevel als volgt afgebeeld: Op de
verdieping links een ingang (1965) die uitkomt op een balkon. Rechts
hiervan een breed venster (1965) met 4-ruits raam. Ter hoogte van de
zolderverdieping zitten twee vensters met 4-ruits raam. De gevel wordt
recht afgesloten door een eenvoudige lijst.

Ruimtelijke indeling:

Op de bouwtekeningen uit 1974 is de indeling van het pand als volgt
weergegeven: De begane grond van het hoofdpand is geheel in gebruik als
cafй en vormt ййn open ruimte. In de achterliggende jongere
achterbouw is een toiletgroep en nog een barruimte. Voor in het pand,
tegen de linker zijmuur, is de trap (1974) naar de woning op de
verdieping. De rookkanalen zitten tegen de rechter zijmuur.

Constructies:

De verdiepingsbalklaag en de zolderbalklaag bestaan uit moer- en
kinderbalken. De kap heeft eiken dekbalkjukken met korbelen (XVI). Over
de zijmuren is geen documentatie voorhanden. Waarschijnlijk heeft het
pand gemeenschappelijke zijmuren met de buurpanden.

Interieurelementen:

Over de interieurelementen is geen documentatie voorhanden.

Erf, bijgebouwen, diversen:

Het perceel is in de huidige situatie geheel bebouwd.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Brede Haven 13 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het pand ligt in een bouwblok binnen de tweede
ommuring. De gevelwand van de Brede Haven vormt vrijwel in zijn geheel
een fraai historisch ensemble. De eenvoudige maar in hoofdvorm en detail
nog gave 19de-eeuwse lijstgevel met gestucte vensteromlijstingen en
kuifjes speelt een beeldbepalende rol binnen dit ensemble. Het pand
heeft dan ook aanzienlijke architectonische waarde.

2. Bouw- en/of kunsthistorische waarden

Achter de eenvoudige 19de-eeuwse lijstgevel gaat een 16de-eeuwse kern
schuil. Intern zijn er constructieve onderdelen van deze waardevolle
oude kern bewaard gebleven, zoals samengestelde balklagen en muurwerk.
Het gebouw is dan ook van bouwhistorisch belang.

3. Cultuurhistorische waarden

Het pand heeft cultuurhistorische waarde als representant van de
ontwikkeling in de 19de eeuw, waarbij veel panden aan belangrijke
straten in ’s-Hertogenbosch werden verbouwd en voorzien werden van een
nieuwe voorgevel. Het 19de-eeuwse woon-werkhuis kenmerkt bovendien de
handelsfunctie die de meeste panden aan de Brede Haven hadden.

Het object Brede Haven 13, bestaande uit een 19de-eeuws woon-werkhuis
met een 16de-eeuwse kern, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Brede Haven 13                                
          ’s-Hertogenbosch, GMSP II

  PAGE  1 

