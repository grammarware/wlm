’s-Hertogenbosch

Vughterweg 3

Kadastraal	: ’s-Hertogenbosch, I-1552

Monumentnr.	: SOM0720

Huidige functie	: kantoor	Bouwjaar	: 1932-1933

Architect	: K.C. Suyling

Oorspr.functie	: wonen

 

Verbouwingen	: 1985

Archief		: Gemeente ’s-Hertogenbosch, afdeling BAM

Datum document: 29-04-2009



globale aanduiding van het perceelContext

(Bouw)historie:

De Vughterweg waaraan het pand is gelegen vormt ййn van de oude
uitvalswegen van de stad en is de verbindingsweg tussen Den Bosch en
Vught. Op oud kaartmateriaal is de weg goed te zien. Via de binnen de
vesting Den Bosch gelegen Vughterstraat en de Vughterpoort bereikte men
deze langs de Dommel gesitueerde uitvalsweg. Zoals gebruikelijk bij de
meeste steden en dorpen kwam er ook hier in de late 19de en eerste helft
20ste eeuw lintbebouwing in de vorm van villa’s en grote huizen in
bijbehorende tuinen die aan Den Bosch en Vught een welvarend aanzicht
verleenden. Verder is er direct ten westen van de bebouwing waartoe het
onderhavige pand behoort een klein villawijkje (Vughterpoort) dat uit
het interbellum dateert. Dit uit de Willem van Oranjelaan bestaande
wijkje is aangelegd ter plekke van een gesloopte gasfabriek.   

De landhuisachtige villa aan de Vughterweg 3 dateert uit 1932-1933. Het
was de bekende Bossche architect K.C. Suyling die dit landhuis ontwierp.
Op de blauwdrukken van het ontwerp staat dan als architect vermeld:
“v/h K.Suyling & Zn. arch: en ing: Ir. K. Bouman en W. Hopmans”. Hoe
het ook zij, de plannen moeten op het conto van Suyling zelf worden
geschreven. Dit wordt bevestigd door een artikel over de diverse nieuwe
villa’s en landhuizen in Den Bosch en Vught in het Vakblad voor de
Bouwbedrijven uit 1938, waarin onder andere het onderhavige pand ter
sprake komt. 

Suyling deed de bouwaanvraag namens de procuratiehouder M.F. Aarts die
aan het Julianaplein 9 woonde en die zich daarna ook inderdaad aan de
Vughterweg moet hebben gevestigd. Het is bekend dat de familie Aarts het
pand in ieder geval nog in 1943 bewoonde. Dat de familie het niet minder
riante herenhuis aan het Julianaplein verliet, sluit aan bij een
ontwikkeling die tijdens het interbellum wel vaker voorkwam. Meer dan
eens gaven de gegoede en welgestelde klasse er de voorkeur aan om zich
in comfortabele nieuwe villa’s en landhuizen te vestigen. De op
moderne ideeлn over wooncomfort gebaseerde woningen betekenden voor
velen een vooruitgang ten opzichte van de traditionele herenhuizen.
Alleen al de efficiлnte indeling van veel nieuwe huizen rondom een
ruime centrale hal en met op een aantrekkelijke tuin gerichte kamers
vormde een groot verschil ten opzichte van de herenhuizen met hun smalle
gangen en kamers en-suite. 

 

Mia van Drunen in de hal van Vughterweg 3 op 2 januari 1949 (beeldbank
Gemeentearchief Den Bosch)

Van de bewoningsgeschiedenis van Vughterweg 3 is verder bekend dat er
lange tijd de ‘wegenbouwer’ Van Drunen (Koninklijke Van Drunen B.V.)
heeft gewoond. Hiernaar verwijst nog altijd het glas-in-lood in het
trappenhuisvenster dat de verschillende activiteiten van zijn bedrijf
verbeeldt. 

K.C. Suyling leverde in de eerste helft van de 20ste eeuw een groot
aantal ontwerpen in verschillende stijlvormen. Bekend is onder meer het
imposante eerste hoofdkantoor van de vroegere PNEM aan de Koningsweg 66
uit 1921. Dit gebouw toont de invloed van het Rationalisme maar is ook
verwant aan de vernieuwend-klassieke vormentaal van K.P.C. de Bazel. Ook
de in Amsterdamse Schooltrant vormgegeven Beekmanschool aan de Van der
Does de Willeboissingel is door Suyling ontworpen (1927). Een ander
voorbeeld is het voormalige kantoor van de Nederlandse Bank op de hoek
van de Gasselstraat (1912-1913) dat hij in een neo-historiserende trant
uitvoerde. In een mengstijl van traditionele en rationalistische
motieven zijn de verschillende herenhuizen die Suyling in de vroege
20ste eeuw aan het Julianaplein en de nabijgelegen Stationsweg bouwde. 

Het onderhavige bouwwerk laat zien hoezeer Suyling aansloot bij de
landelijke ontwikkelingen op het gebied van de vernieuwende villa- en
landhuisbouw. Al vanaf de vroege 20ste eeuw manifesteerden zich ook in
Nederland de op Engelse en Duitse voorbeelden gebaseerde ideeлn die
onder meer hun weerslag vonden in Hermann Muthesius’ toonaangevende
Das Englische Haus uit 1904-1905. Kenmerken als een gevarieerd
opgezette, schilderachtige bouwmassa met een vrij hoge kap, ‘Engelse
schoorstenen’, en een ruime hall met trappenhuis zijn ook bij het
onderhavige pand te zien. Eйn van de twee Engelse schoorstenen is hier
zelfs opgezet als onderdeel van een zogeheten cosy-corner ofwel de
‘gerieflijke haardzit’ die in de langs de loggia gelegen huiskamer
werd gerealiseerd. Modern-efficiлnt is de indeling van het huis, met
onder meer een naast de eetkamer gelegen service of dienkamer welke in
verbinding stond met het keuken- of dienstgedeelte. 

Een opmerkelijk detail is de fraai gesmede lantaarnarmatuur tegen de
voorgevel, met daarin een drakenmotief. Omdat bouwheer Aarts eerder aan
het Julianaplein 9 woonde is het aantrekkelijk om dit object toe te
schrijven aan de bekende smid C. Teulings die even verderop aan het
Julianaplein 17 zijn woonhuis (met smederij) had en waar tegen de gevel
eveneens een gesmede lantaarnarmatuur is te zien. Het drakenmotief zal
verwijzen naar de bekende ‘gouden’ tegenhanger bij het station.     
 

In de loop van de tijd verloor Vughterweg 3 zijn oorspronkelijke functie
en is het pand als kantoorvilla in gebruik genomen. In 1985 werd het
object samengevoegd met de naastgelegen villa aan de Willem van
Oranjelaan 2. Dit gebeurde in opdracht van het accountantskantoor
Klynveld Kraayenhof en Co. Het architektenburo Mens & Pruyn uit Vught
deed de verbouwing. 

Blijkens de bij de bouw van het pand gevoerde correspondentie bestond de
dakdekking oorspronkelijk uit blauwe leipannen. Tegenwoordig heeft de
villa pannendekking. Vermoedelijk was het nu grijsgeschilderde houtwerk
aan de binnenzijde van het pand van oorsprong in een bruingebeitste
kleurstelling uitgevoerd.  

  

Ligging:

De villa ligt vrijstaand aan de westzijde van de tegenwoordig als een
drukke verkeersweg fungerende Vughterweg. Hier maakt het object deel uit
van een reeks in een rechte lijn gegroepeerde villa’s vlakbij de
aansluiting op een langs een plantsoen gesitueerde halfronde reeks. Het
object is er in het gedeelte tussen deze reeks en het meest noordelijke
deel van de Willem van Oranjelaan gesitueerd. Verder bevindt zich hier
laanbeplanting in de vorm van forse platanen.    

     

Beschrijving

Algemeen (hoofdvorm, kap):

Het bouwwerk heeft een samengestelde plattegrond en telt twee bouwlagen
en een zolderverdieping. De zolder is gevat onder een tentdak met
aansluitende steekkappen en brede overstekken. Op de schilden bevinden
zich gesmoorde opnieuw verbeterde Hollandse pannen. Er zijn eenvoudige
houten bakgoten, deels met klossen. Verder bevat het dak enkele houten
dakkapellen met een schilddakje en enkelruits (= zonder roedenverdeling)
ramen met glas-in-lood. Aan de linkerzijde van het pand bevindt zich een
hoge ‘Engelse schoorsteen’ in rode handvormsteen, langs de schacht
verlevendigd met geprofileerde siermetselwerkstroken. Aan de achterkant
heeft de villa een vergelijkbare schoorsteen, op een links op het dak
aansluitende steekkap. Ook de diverse gevels zijn in rode handvormsteen
gemetseld. Het metselwerk is in kettingverband uitgevoerd en heeft
verzonken liggende brede lintvoegen en zeer smalle stootvoegen. Ramen,
deuren en kozijnen zijn in hout uitgevoerd. Ook de lekdorpels bestaan
uit hout. Op de verdieping reiken de vensters tot aan de gootoverstek.
In de ramen en bovenlichten bevindt zich blank glas-in-lood.     

Voorgevel:

De op de straat gerichte voorgevel (oostzijde) wordt gekenmerkt door een
afwisselende opzet met links een loggia en rechts daarvan een forse
erkervormige uitbouw die langs beide bouwlagen is doorgestoken en via
een steekkap op het dak aansluit. De loggia heeft een breedte van drie
rondboogopeningen en is aan de zijkant ййn opening breed.
Siermetselwerk verlevendigt de eveneens in rode handvormsteen gemetselde
pijlers die de aanzet vormen van de bogen en zijn verbonden met een in
dito materiaal uitgevoerde borstwering waarin bloembakken zijn
geпntegreerd. Links aan de voorzijde is de loggia vanuit de tuin
bereikbaar. Enkele vensters met enkelruits ramen voorzien de woning
vanuit de loggia van licht. Eйn van deze vensters maakt deel uit van
een pui met een tuindeur. De loggia heeft een in blauwe en rode estriken
betegelde vloer. Voornoemde erkervormige uitbouw is aan de voorkant
vijfzijdig. In beide bouwlagen heeft de uitbouw een vensterstrook met
enkelruits ramen. Deze stroken hoeken om langs de zijkanten van de
uitbouw. Op de begane grond zijn de ramen gecombineerd met bovenlichten.
Waar de gevel rechts van de uitbouw terugspringt bevindt zich op de
begane grond een smal venster met een enkelruits raam. Tegen de
gevelhoek is hier een koperen sierlantaarn geplaatst. Deze wordt
gedragen door een decoratief gesmede armatuur met bovenin een draak met
uitgespreide vleugels.  

Zijgevels:

Aan de rechterzijde (noordkant) risaleert het middendeel van de gevel.
Hier bevindt zich links de hoofdingang. Deze is bereikbaar via een
gewelfde portiek met rondboogopeningen en een gemetselde bloembak. De
ingang is gevat onder een rondboog en bevat een uit bruingebeitste
houtstroken bestaande deur met smeedijzeren beslag. Verder zijn er een
eveneens gesmede klopper en een dito trekbel. Rechts sluit op het
risaliet het later gerealiseerde (buiten de bescherming vallende)
verbindingslid met het buurpand aan. Boven het dak hiervan is het grote
trappenhuisvenster in de tweede bouwlaag van het risaliet te zien. Dit
bevat drie ramen en is ingevuld met figuratief glas-in-lood (zie
interieurelementen). Links hiervan bevindt zich een venster met twee
enkelruits ramen. Links van het risaliet is het pand zowel op de begane
grond als boven voorzien van een smal venster met een enkelruits raam.
De vensters verspringen.  

Langs de linkerzijde (zuidzijde) springt het pand links sterk terug
waardoor de langs de rechter gevelhelft gesitueerde loggia sterk wordt
geaccentueerd. Het naar voren springende geveldeel heeft links een
venster met twee enkelruits ramen. Langs de linker wang hoekt dit
venster om en is er een vergelijkbare indeling. Het terugwijkende
geveldeel bevat een venster met drie van dergelijke ramen, ditmaal met
bovenlichten.   

  

Achtergevel:

Op deze gevel sluit links een ййnlaags uitbouw aan, met aan de
bovenkant een balkon. De uitbouw heeft langs de linkerzijde twee onder
een rondboog gevatte ingangen met een strokendeur. Ze flankeren een
klein venster in liggend formaat en zijn toegankelijk via een
roodbetegeld bordes met toegangstrapjes. De achtergevel van de
hoofdmassa is deels risalerend en bevat in beide bouwlagen vensters met
telkens drie ramen. Uiterst rechts op de begane grond is een pui
gelegen, met een dubbele tuindeur waarvan de deurramen onder een
schouderboog zijn gevat. De pui bevat bovendien neven- en bovenlichten. 

Ruimtelijke indeling:

Het pand heeft een centrale hall met een ruim trappenhuis. Langs de
voorgevel bevinden zich de voormalige salon (uitkragend bouwdeel) en een
huiskamer, beide nog immer gescheiden van elkaar. De langs de loggia
gelegen huiskamer werd langs de linker zijgevel gecombineerd met een
cosy-corner, waarnaar aan de buitenzijde wordt verwezen door de op de
betreffende schouwpartij aansluitende Engelse schoorsteen. Aan de
achterzijde van het pand bevinden zich de voormalige eetkamer en het
(geheel verbouwde) dienstgedeelte. Op de verdieping kreeg de villa
verschillende rondom de overloop gesitueerde kamers. In de kap bevonden
zich oorspronkelijk twee dienstbodenkamers. Hier is de indeling evenwel
geheel gewijzigd. Afzonderlijke vliering. Kelder onder het achterste
deel van het huis. 

   

Constructies:

Fundering en kelders in gewapend beton. In de kelder vloeren met blauwe
en rode estriken. Op de begane grond zijn de vloeren (met uitzondering
van de kamers) uitgevoerd in stampbeton. De overige vloeren, alsook de
bintlagen en kap zijn in vurenhout uitgevoerd. De trappen in eikenhout.
Gestucadoorde plafonds.  

 

Interieurelementen:

Door de functiewijziging tot kantoor onderging het pand enige
wijzigingen. Er zijn evenwel nog diverse authentieke interieurelementen.


In de hal en de voormalige woonkamer liggen de oorspronkelijke houten
parketvloeren in het zicht. Het op de hal aansluitende trappenhuis bevat
een houten bordestrap met een dito balustrade die uit een gesloten
borstwering met panelen bestaat. Houten wandleuningen met een gebogen
uiteinde. Het van twee verdeelstijlen voorziene venster in het
trappenhuis bevat stalen ramen met figuratief glas-in-lood waarop de
activiteiten van het wegenbouwbedrijf van Van Drunen zijn te zien (maker
onbekend). 

De diverse binnendoorgangen in het huis bevatten houten paneeldeuren
binnen een sobere omkadering met een kroonlijst. Op de begane grond zijn
ze voorzien van bronzen handgrepen met siermotieven. De geпntegreerde
wandkasten hebben een vergelijkbare omkadering. Zowel beneden als boven
brede vensterbanken in grijs/rood geaderd marmer. In de woon- en
eetkamer bevinden zich lambriseringen met paneelverdeling.

In de woonkamer is het plafond verlevendigd met een sierrozet in de vorm
van een vierpas. De overgang naar de van een enkelvoudige balklaag
voorziene cosy-corner wordt geaccentueerd door twee lage borstweringen
met een geпntegreerd kastje. Ze sluiten aan op wandpilasters met een
decoratieve console. Er is een brede schouwpartij in grijs/rood geaderd
marmer en met een oorspronkelijke haard in brons en ijzer. Het interieur
is mede beschermd voor zover het monumentale waarden omvat.

Erf, bijgebouwen, diversen:

Langs de voortuin bevindt zich een lage tuinmuur in rode handvormsteen
en met aan de bovenzijde een rollaag. Keermuurtjes en terrassen met
trapjes accentueren het niveauverschil in de tuin.  

Literatuur/bronnen:

Grooten, C.H., Moderne Nederlandsche Landhuisbouw. Villa- en
landhuisbouw te ’s-Hertogenbosch en Vught, in: Vakblad voor de
Bouwbedrijven, 1938, jrg. 34 (nr. 21, bijlage), p. 265

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterweg 3 heeft stedenbouwkundige waarde vanwege de
samenhang met de historische gebouwde omgeving die dateert uit de
periode van het interbellum. Het pand maakt deel uit van een gave reeks
gevarieerd vormgegeven historische villa’s in bijbehorende tuinen,
welke deels in een halfronde lijn zijn gegroepeerd. Als onderdeel van
deze reeks en tezamen met de hier eveneens gesitueerde forse
laanbeplanting maakt het bedoelde object deel uit van een waardevol en
harmonieus ensemble. Door zijn markante vormgeving met enkele
verspringende bouwdelen, een loggia met rondboogopeningen, en een rijk
gedecoreerde lantaarn neemt het pand binnen dit ensemble een in het oog
vallende positie in.     

2. Bouw- en/of kunsthistorische waarden

Het in 1932-1933 door architect K.C. Suyling gebouwde en zowel in de
detaillering als de hoofdvorm vrij gaaf behouden gebleven landhuis geeft
een helder beeld van het gevarieerde oeuvre van deze voor Den Bosch
belangrijke architect. Suyling realiseerde diverse opmerkelijke
ontwerpen in deze gemeente, met een afwisselende vormgeving. Het
onderhavige object laat zien hoezeer hij in navolging van landelijke
ontwikkelingen werd beпnvloed door de vernieuwende landhuisbouw met
zijn karakteristieke Engelse kenmerken. Door zijn gevarieerde en
schilderachtige opzet, de toepassing van enkele ‘Engelse
schoorstenen’, een cosy-corner en een centrale hall met trappenhuis
weerspiegelt deze ruime villa op een goed herkenbare wijze de
betreffende ontwikkelingen. Het object is dan ook van wezenlijk belang
voor een evenwichtig beeld van het oeuvre van genoemde architect. Door
zijn opzet en vormgeving vertegenwoordigt het bouwwerk
zeldzaamheidswaarde in de gemeente ’s-Hertogenbosch. Deze waarde wordt
versterkt doordat het pand ook inwendig nog diverse uit de bouwperiode
daterende elementen bevat. Van kunsthistorische waarde is het
figuratieve glas-in-lood in het trappenhuis dat karakteristiek is voor
de glazenierskunst uit de eerste decennia na de oorlog.          

3. Cultuurhistorische waarden

Het gebouw heeft cultuurhistorische waarde als markant voorbeeld van
landhuisachtige villa-architectuur uit de jaren 1930. Het bouwwerk geeft
een goede indruk van de wijze, waarop de gegoede middenklasse in deze
periode was gehuisvest. Daarnaast verwijst het pand, als onderdeel van
de representatieve bebouwing langs een uitvalsweg van de stad naar de
contemporaine ideeлn omtrent de invulling van de op een stad of dorp
aansluitende toegangswegen. Als een onderdeel van de bebouwing langs de
rand van het kleine villawijkje Vughterpoort verwijst het object naar de
Bossche stadsuitbreidingen tijdens het interbellum toen dit wijkje ter
plekke van een gesloopte gasfabriek is aangelegd. Het figuratieve
glas-in-lood in het trappenhuis verwijst nog altijd op een goed
herkenbare wijze naar ййn van de bewoners van het huis. 

   

Het object Vughterweg 3, bestaande uit een uit 1932-1933 daterende
vrijstaande villa met een bijbehorende lage tuinmuur, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterweg 3                                  
           ’s-Hertogenbosch, GMSP II

  PAGE  1 

