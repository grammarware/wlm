’s-Hertogenbosch

Rijnstraat 230-270

Kadastraal	: ’s-Hertogenbosch, D-1023 t/m D-1029, D-1041 t/m D-1047, 

D-1054 t/m D-1060

Monumentnr.	: SOM0480

Huidige functie	: wonen	Bouwjaar	: 1965

Architect	: bureau H.M. van de Vrede

Oorspr.functie	: wonen

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 26-02-2009



globale aanduiding van de percelenContext

(Bouw)historie:

Het complex bevindt zich in de Aa-wijk, een naoorlogse uitbreidingswijk
langs de oost-rand van Den Bosch welke aansluit op de Oosterplas. Deze
wijk wordt doorsneden door het riviertje de Aa en dateert in hoofdzaak
uit de jaren 1960. De voor recreatie dienende Oosterplas is er ontstaan
door de zandwinning die noodzakelijk was voor de aanleg van de wijk.
Vergelijkbaar in dit opzicht zijn de IJzeren Vrouw – de naar de
gelijknamige baggermachine genoemde zandwinningsplas die ontstond bij de
aanleg van de Graafsewijk en De Muntel in de jaren 1930 – en de
Zuiderplas die rond 1947 bij de aanleg van de wijk Zuid I ontstond. Na
de oorlog breidde Den Bosch zich in een rap tempo uit en werden zowel in
het zuiden alsook in het westen en oosten diverse nieuwe
uitbreidingswijken gerealiseerd, waaronder de Aa-wijk.  

De Rijnstraat is in deze wijk ten zuiden van de Aa gelegen en met het
hier bedoelde deel pal tegenover de Oosterplas. Het onderhavige uit 21
woningen bestaande complex is er in 1965 gebouwd naar een ontwerp van
het architecten- en ingenieursbureau van H.M. van de Vrede uit Den
Bosch. Opdrachtgever was de N.V. bouwbedrijf Van Eijkelenburg in
Rosmalen. 

Het bureau van H.M. van de Vrede bestaat nog steeds, gevestigd aan de
vlakbij de Rijnstraat gelegen Amstellaan. Van deze architect is ook een
(later verbouwd) kantoorpand aan de Smalle Haven 149-151 in de
binnenstad bekend (1957). 

Van de Vrede voerde het complex uit in een functionalistische stijl.
Nadruk is gelegd op een strak lijnenspel van horizontalen en verticalen.
Het meest in het oog springend zijn evenwel de diagonale betonstijlen
die de op het zuiden gerichte balkons ondersteunen. Ze vormen een speels
element dat aan het complex een levendig karakter geeft. Ook de schuine
helling van de platte daken zorgt voor een levendige uitstraling.
Opmerkelijk is verder de opzet en indeling van deze eengezinswoningen,
waarbij op een zo efficiлnt mogelijke wijze is aangesloten bij de
moderne wooneisen. Dit blijkt niet alleen uit de voornoemde en ruim
uitgevoerde balkons, maar ook uit de inpandige garages. Door deze opzet
is de indelingsstructuur op de begane grond vooral gericht op de toegang
van de woningen. De woonvertrekken bevinden zich op de bovenverdieping
die daardoor een echo vormt van de klassieke bel-йtage.

Licht, lucht en ruimte vormden het uitgangspunt voor de opzet en
vormgeving van de woningen, waarbij op een optimale wijze gebruik is
gemaakt van de aantrekkelijke ligging langs de noordrand van de
Oosterplas.  

    

          

Ligging:

Het complex ligt aan de noordzijde van het meest oostelijke deel van de
Rijnstraat die de belangrijkste verbindingsas vormt in het zuidelijke
deel van de Aa-wijk. Hier bevinden de drie blokken waaruit het complex
bestaat zich evenwijdig aan de straat en pal tegenover de Oosterplas. De
blokken worden vanuit het westen gezien afgewisseld door het tracй van
de Hunzestraat, de Musselstraat en – langs de oostzijde van het
complex – de Zoomweg. Kleine voortuintjes scheiden de blokken van het
voetpad en verder worden ze voorafgegaan door de langs het rijgedeelte
van de straat gelegen plantsoenen met gazons. Achter de blokken bevinden
zich kleine toegangswegen die naar de inpandige garages leiden.  

     

Beschrijving

Algemeen (hoofdvorm, kap):

De drie blokken bestaan elk uit zeven woningen met aan de achterzijde
een inpandige garage (drive in). Ze tellen drie bouwlagen en hebben een
plat dak. De daken volgen een schuine helling doordat ze naar het zuiden
toe oplopen. Langs de achterzijde maken ze een knik. Langs de overstek
hebben de daken niet oorspronkelijke boeilijsten. De betonconstructie
waarin de blokken zijn opgetrokken wordt door gemetselde gevels aan het
zicht onttrokken, maar de betonnen verdiepingsvloeren bleven in het
zicht. Op de begane grond bestaat het metselwerk uit roodbruine
baksteen. Verder zijn de gevels in gele baksteen uitgevoerd. Ze zijn in
een wild verband gemetseld. Alhoewel er diverse detailwijzigingen
plaatsvonden behielden verschillende woningen hun oorspronkelijke ramen
en deuren. De deuren en kozijnen zijn in hout uitgevoerd, met de
draaiende raamdelen in staal. 

    

Voorgevel:

Aan de voorzijde (zuidkant) worden de drie blokken op de begane grond
gekenmerkt door betonnen staanders die aan de bouwmassa voorafgaan en de
in dito materiaal uitgevoerde balkons dragen. Iedere staander bestaat
uit twee diagonale stijlen. Ze gaan vooraf aan de ingangen van de
woningen waardoor ze tezamen met de balkons een portiek vormen. De
ingangen zijn ingevuld met een pui met een enkelvoudige toegangsdeur
tussen twee nevenlichten. De deuren zijn voorzien van een deurraam.
Rechts van de ingang hebben de woningen telkens twee vensters met een
enkelruits (zonder roedenverdeling) raam. De balkons worden afgeschermd
door een stalen hekwerk dat aan de voorkant evenwel is gecombineerd met
een lage betonnen borstwering. Puien met een dubbele deur bieden toegang
tot de balkons. Rechts van de balkons accentueert een breed
woonkamervenster de opzet van de tweede bouwlaag als bel-йtage. In de
oorspronkelijke opzet hebben deze vensters een middenraam met
nevenlichten die zijn gecombineerd met een bovenlicht. Op de bovenste
verdieping hebben de woningen links een venster met een dubbel draairaam
en rechts een breed venster. De brede vensters zijn in de
oorspronkelijke opzet voorzien van een middenraam en twee nevenlichten.
Een strook met twee rollagen in rode baksteen vormt per woning de
beлindiging van de gevel. De stroken worden door smalle geveldammetjes
in gele baksteen van elkaar gescheiden.  

Zijgevels:

De kopgevels (oost- en westzijde) hebben op de begane grond drie hoog
liggende lage vensters met een enkelruits raampje. Aan de oostelijke
zijde zijn de blokken links in de tweede bouwlaag voorzien van een
uitkragend woonkamervenster met een enkelruits raam.   

Achtergevel:

Aan de achterkant (noordkant) zijn er op de begane grond brede ingangen
die toegang verlenen tot de inpandige garages. De garage-ingangen worden
afgewisseld door ingangen met een enkelvoudige achterdeur. Op de
verdieping hebben de woningen een inpandig balkon maar verschillende
balkons zijn dichtgebouwd. Ze worden afgewisseld door telkens in een
tweetal gekoppelde vensters. Brede en smalle vensters wisselen elkaar af
in de derde bouwlaag.  

    

Ruimtelijke indeling:

Het gaat hier om eengezinswoningen met een bel-йtage. Op de begane
grond bevinden zich een garage en bijruimtes, alsmede een ruime hal met
trappenhuis. Deze leidt naar de op de eerste bovenverdieping gelegen
hoofdvertrekken. De L-vormige en op het zuiden gelegen woonkamer werd
blijkens de bouwtekeningen voorzien van een open haard. Langs de
noordgevel werd de keuken gesitueerd. In de derde bouwlaag bevinden zich
verschillende slaapkamers alsmede een badkamer.    

Constructies:

De woningen zijn opgetrokken in een betonskelet dat door de gemetselde
gevels grotendeels aan het zich is onttrokken. De betonnen
verdiepingsvloeren bleven in het zicht. Er is gewapend beton en
stampbeton toegepast. De woningen kregen houten trappen op stalen bomen.


Interieurelementen

Het interieur van de woningen is niet bezocht. Het interieur is mede
beschermd voor zover het monumentale waarden omvat.

Erf, bijgebouwen, diversen: 

De woningen zijn gecombineerd met een bijbehorend voor- en
achterterreintje. De achterterreinen worden door gemetselde muren
gescheiden van de langs de blokken gelegen zijstraten. Deze muren zijn
vergelijkbaar gemetseld als op de begane grond en verlevendigd met
decoratieve uitsparingen. Enkele muren ondergingen wijziging of zijn
verdwenen. 

  

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

Het uit drie blokken met eengezinswoningen bestaande complex aan de
Rijnstraat 230-270 heeft stedenbouwkundige waarde vanwege de samenhang
met de historische gebouwde omgeving en de aanleg en opzet van de in de
jaren 1960 gerealiseerde Aa-wijk. Hier neemt het complex door de opzet
met een opeenvolgende reeks van balkons die worden gedragen door
markante betonnen staanders een sterk in het oog vallende positie in
waardoor het complex belangrijke beeldbepalende waarde heeft. De
stedenbouwkundige betekenis wordt versterkt doordat het complex een
omzoming vormt langs ййn van de oevers van de Oosterplas. Tezamen met
deze plas en de aan de blokken voorafgaande plantsoenen met gazons vormt
het complex een harmonieuze eenheid.     

2. Bouw- en/of kunsthistorische waarden

Het in 1965 door de Bossche architect H.M. van de Vrede gebouwde complex
heeft architectuurhistorische waarde als een goed en in zijn uiterlijke
verschijningsvorm redelijk gaaf bewaard gebleven voorbeeld van
naoorlogse woningbouw. Karakteristiek voor dit in een functionalistische
stijl vormgegeven complex zijn vooral de opmerkelijke balkons met uit
diagonale stijlen bestaande staanders die aan de blokken een levendig
karakter geven. Door deze opzet vertegenwoordigt het complex
zeldzaamheidswaarde in de gemeente ’s-Hertogenbosch. Weliswaar
onderging het complex enige detailwijzigingen, maar het authentieke
karakter is goed behouden gebleven waardoor de blokken nog altijd een
helder beeld geven van de oorspronkelijke opzet.   

3. Cultuurhistorische waarden

Het complex heeft cultuurhistorische waarde als een markant voorbeeld
van voor de middenklasse bestemde eengezinswoningen uit het derde kwart
van de 20ste eeuw. Door de opzet met inpandige garages (drive in)
weerspiegelen zich uitgangspunten die in de periode na de Tweede
Wereldoorlog steeds meer opgang maakten. Omdat de hoofdvertrekken
hierdoor op de bovenverdieping zijn gesitueerd is er sprake van een
moderne variant op het klassieke principe van de bel-йtage. Door de
ruime en op het zuiden gelegen balkons is op een optimale wijze
aangesloten bij het recreatieve karakter van de tegenover de woningen
gelegen Oosterplas. Als een onderdeel van de bebouwing in de in de jaren
1960 gerealiseerde Aa-wijk weerspiegelt het complex het naoorlogse
groeiproces van ’s-Hertogenbosch dat zich onder meer naar het oosten
toe sterk uitbreidde.   

Het object Rijnstraat 230-270, bestaande uit een complex van drie
blokken eengezinswoningen uit 1965, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving complex Rijnstraat 230-270                    
    ’s-Hertogenbosch, GMSP II

  PAGE  2 

