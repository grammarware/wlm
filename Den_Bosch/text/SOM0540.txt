’s-Hertogenbosch

Cypresstraat 28

Kadastraal	: ’s-Hertogenbosch, C-2894,

                             C-3820A1, C-3820A2

Monumentnr.	: SOM0540

Huidige functie	: winkel/ zalenverhuur	Bouwjaar	: 1955-1956

Architect	: Edmond Nijsten

Oorspr.functie	: rijwielberging met kantine 

 

Verbouwingen	: 1977-1978

Archief		: Gemeente ’s-Hertogenbosch, afdeling BAM

Datum document: 19-02-2009



Context

(Bouw)historie:

Het pand bevindt zich in de Graafsebuurt, een wijk die tezamen met de
Muntel en de Bossche Pad tot de noordoostelijke stadsuitbreidingen uit
de periode van het interbellum behoort. Om de woonomstandigheden van de
toenmalige krotbewoners in de Bossche binnenstad te verbeteren werden al
voor de Eerste Wereldoorlog nieuwe uitbreidingsplannen opgesteld die
zouden resulteren in de nieuwe arbeiderswijken ten noorden van het
riviertje de Aa en rondom de Graafseweg. Zoals gebruikelijk bij de
Bossche stadsuitbreidingen moesten de te bebouwen terreinen er worden
opgehoogd en nog altijd is in het bij de Graafsebuurt gelegen Prins
Hendrikpark de IJzeren Vrouw te vinden, een zandwinningsplas die is
genoemd naar de eertijds gebruikte baggermachine. 

In de loop van het interbellum werd deze nieuwe wijk al voor een groot
deel volgebouwd met arbeiderswoningen. Het gedeelte aan de
noordoostzijde van de Lagelandstraat – waaraan het onderhavige object
met de voorgevel is gesitueerd – is pas na de oorlog bebouwd. Dit deel
van de Graafsebuurt is een ‘kind van de woningnood’. In hoog tempo
werden hier rijen eengezinswoningen gebouwd. 

Ook het hier bedoelde pand aan de Cypresstraat 28 is na-oorlogs. Dit
bouwwerk dateert uit 1955-1956 en is opgezet als een rijwielberging met
kantine. In deze opzet maakte het bouwwerk deel uit van een vestiging
van de Nederlandse Confectie Industrie (N.C.I.), een dochteronderneming
van C&A. Het betreffende fabriekscomplex is inmiddels gesloopt en was
gevestigd aan de overzijde van de Cypresstraat. 

Verbouwingstekening 1977 (grondplan)

Verbouwingstekening 1977 (opstanden)

Architect van de rijwielberging annex kantine was E. Nijsten uit Vught.
Hij kreeg zijn opdracht van de N.V. Algemene Confectiehandel van C. en
A. Brenninkmeijer te Amsterdam. De in Maastricht geboren architect
Edmond Nijsten (1902- ? ) was zowel voor als na de oorlog actief. Zijn
eerste ontwerpen dateren uit de jaren 1920 toen hij onder meer de
dubbele woning aan de Bossche Enckevoirtstraat 26-28 bouwde (1927). Een
voorbeeld uit de jaren dertig is het kantoorgebouw van verzekeringsmij
Sint Petrus in Utrecht (circa 1938) en uit dezelfde periode dateren
enkele villa’s in Vught. Na de oorlog herstelde Nijsten diverse door
het oorlogsgeweld beschadigde gebouwen. Bekende ontwerpen uit deze
periode zijn bijvoorbeeld de herbouwde Sint Lucaskerk in Elden (1951),
het Dr. Mollercollege in Waalwijk (1951) en een missiehuis aan de
Nijmeegse Adrianaweg (1953).

Het onderhavige object voerde hij uit in de zogeheten shake-hands stijl,
een mengvorm van functionalistische en traditionele motieven. Het in een
betonskelet opgetrokken bouwwerk wordt onder meer gekenmerkt door een
modernistisch lijnenspel dat in sterke mate wordt bepaald door de in het
zicht gelaten stijlen van het betonskelet. De stijlen lopen taps toe
hetgeen een speels effect schept. Doordat het gebouw tussen de stijlen
is voorzien van bakstenen gevels is juist weer aangesloten bij de
traditionele vormentaal hetgeen ook geldt voor de breed overstekende
zadeldaken. Een opmerkelijk motief is het sierraam aan de rechterzijde
van het bouwwerk dat door zijn vormgeving welhaast een variant vormt op
het spel ‘boter, kaas en eieren’. 

Blijkens de bouwtekeningen was de op de begane grond gelegen berging
geschikt voor 690 rijwielen. De kantine kwam op de bovenverdieping en
was uiteraard gecombineerd met een keuken. Toen Canda International te
Amsterdam in 1977-1978 door het  architektenburo ir. J.P.M. Boelen uit
Heemstede een verbouwing liet uitvoeren werd de rijwielberging in
gebruik genomen als een snij-afdeling en boven kwam er een
konektionneerafdeling. Alleen langs de Cederstraat bleef er enige
stallingsruimte. Door de toevoeging van een tweede bouwlaag op een
bestaand plat dak kwam er aan de achterkant een nieuwe kantine. Aan de
kant van de Lagelandstraat zijn de opeenvolgende ingangen op de begane
grond toen vervangen door vergelijkbare vensters als op de
bovenverdieping. Tegenwoordig is het pand op de begane grond in gebruik
als een verkoopcentrum (Mico). Op  de verdieping vindt zaalverhuur
plaats (Broza).        

Ligging:

Het pand is gelegen aan de noordwestzijde van de Cypresstraat, op de
hoek van de Lagelandstraat. Laatstgenoemde straat vormt een
hoofdverbindingsas die de Graafsebuurt (Hinthamerpoort) verbindt met de
bezuiden het riviertje De Aa gelegen Aawijk. Naar het noorden toe sluit
de Lagelandstraat aan op de Graafseweg. Het onderhavige object markeert
de kopzijde van een bouwblok dat behalve door de Lagelandstraat en de
naar het zuiden toe gelegen Cypresstraat wordt omsloten door de
Cederstraat welke langs de noordgevel van het gebouw is gesitueerd. De
hoofdingang bevindt zich aan de Cypresstraat. 

              

Beschrijving

Algemeen (hoofdvorm, kap):

Het object heeft een in hoofdzaak rechthoekige plattegrond en bestaat
uit een hoofdmassa met langs de volle breedte van de achterbouw
aansluitende bouwdelen. De totale bouwmassa is tweelaags. Op het voorste
bouwdeel bevindt zich een zadeldak met flauw hellende schilden die met
bitumen zijn gedekt. Ze hebben een brede betonnen overstek. Op het
achterste bouwdeel bevindt zich een plat dak, eveneens met een brede
overstek. Hier is tevens een hoge schoorsteen te zien, met afgeronde
zijden en betonnen speklagen. 

Het bouwwerk is opgetrokken in een betonskelet waarvan de stijlen in het
zicht zijn gelaten en langs de voorgevel taps toelopen. Het skelet is
ingevuld met gevels die in gele baksteen zijn gemetseld, in een wild
verband en met platvolle voegen. Doordat er ook roodbruine baksteen is
toegepast is er sprake van ‘genuanceerd metselwerk’. De gevels
hebben een trasraam met een rollaag. Tussen de beide bouwlagen van de
hoofdmassa bevindt zich een bakstenen siermetselwerkstrook die langs de
onder- en bovenzijde tussen betonnen lijsten ligt ingeklemd. Ramen,
deuren en kozijnen zijn deels in hout en deels in staal uitgevoerd. 

       

Voorgevel:

De voorgevel (westzijde) is tien traveeлn breed. De taps toelopende
betonstijlen scheiden de traveeлn van elkaar. Op de begane grond
bevatten de twee linker traveeлn en de drie op de rechter gevelhoek
aansluitende traveeлn een hoog liggend vierkant venster in een betonnen
lijst. De vensters zijn later dichtgezet. De vijf middelste traveeлn
zijn elk voorzien van een fors venster met een gewijzigde invulling (de
vensters verloren de invulling met verdeelstijlen en bovenlichten). Op
de bovenverdieping zijn er negen vergelijkbare vensters, ditmaal met de
oorspronkelijke invulling. In het midden hebben ze een stalen kantelraam
dat is gevat in een licht uitkragend houten kader met afgeronde hoeken.
Dit kader maakt deel uit van een 9-ruits invulling met houten
verdeelstijlen en regels. In de op de rechter gevelhoek aansluitende
travee bevat de bovenverdieping een klein vierkant venster als op de
begane grond, maar ditmaal in een zwaardere betonnen lijst.    

Zijgevels:

Aan de rechterzijde (zuidkant) valt het bouwwerk uiteen in de kopgevel
van de hoofdmassa en het tot de achterbouw behorende geveldeel. Bedoelde
kopgevel is twee traveeлn breed en heeft op de begane grond enkele
gewijzigde puien, deels met een ingang. Op de verdieping bevinden zich
hier twee vierkante vensters met een fors betonkader als in de
voorgevel. Direct rechts van de kopgevel springt de bouwmassa terug.
Hier bevindt zich een dubbele pui in staal, met links een enkelvoudige
deur. Op de verdieping is er hier een groot venster met een decoratieve
9-ruits invulling. Karakteristiek voor dit venster zijn de houten
cirkel- en X-vormen. De volgende twee traveeлn lopen op de begane grond
evenwijdig met de zojuist beschreven travee maar springen op de
verdieping licht terug. Beneden bevinden zich hier enkele gewijzigde
puien. Boven is er links een klein venster dat later is dichtgezet.
Rechts zijn er drie grotere vensters. 

   

De linker zijgevel (noordkant) vormt uiterst rechts de twee traveeлn
brede kopgevel van de hoofdmassa. Op de begane grond zijn er hier twee
voormalige ingangen in een betonkader. Op de verdieping bevinden zich
twee grote vensters als aan de voorzijde van het gebouw (tweede
bouwlaag). De zijgevel van het achterste bouwdeel is drie traveeлn
breed. Hiervan bevatten de twee linker traveeлn elk een later
dichtgezette ingang. De derde travee is ingevuld met stalen puien en
toegankelijk via een bordes. Op de verdieping bevinden zich links drie
vensters met een stalen kantelraam en een benedenlicht. Rechts bevinden
zich nog twee kleinere vensters.  

Achtergevel:

Aan de achterkant (oostzijde) is het bouwwerk moeilijk zichtbaar.  

Ruimtelijke indeling:

Op de begane grond is nog altijd de grotendeels ongedeelde ruimte van de
voormalige rijwielberging herkenbaar, met in het zicht gelaten
betonstijlen. Er zijn enkele afzonderlijke ruimtes, deels met een
trappenhuis met wanden in schoonmetselwerk. Op de verdieping bevond zich
in de oorspronkelijke opzet een grote kantine-zaal met aanpalende
nevenruimtes. De langs de linker zijgevel gesitueerde nevenruimtes waren
oorspronkelijk in gebruik als een praktijk- en theorielokaal. Langs de
rechter zijgevel lag de keuken. 

  

Constructies:

Het bouwwerk is opgetrokken in een betonskelet met kolommen, balken,
spanten en vloeren in gewapend beton. Verder is er uitgegaan van
geprefabriceerde kapspanten.   

Interieurelementen:

Het interieur (zoals gezien op de begane grond) wordt gekenmerkt door
een ingetogen opzet met een in het zicht liggend betonskelet en met
wanden in schoonmetselwerk. Het interieur is mede beschermd voor zover
het monumentale waarden omvat.

Erf, bijgebouwen, diversen: 

N.v.t.   

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

De voormalige rijwielberging met kantine van de N.C.I. aan de
Cypresstraat 28 heeft stedenbouwkundige waarde vanwege de samenhang met
de historische gebouwde omgeving. Het bouwwerk maakt deel uit van het
naoorlogse gedeelte van de Graafsebuurt, ten noordoosten van de
Lagelandstraat. Hier vormt het bouwwerk door zijn markante opzet met in
het zicht gelaten taps toelopende betonstijlen, een breed overstekend
dak en diverse oorspronkelijk ingevulde vensters waaronder ййn
exemplaar met bijzondere siermotieven, een opvallende blikvanger. Vooral
aan de Lagelandstraat heeft het object als invulling van de kopzijde van
een groter bouwblok belangrijke stedenbouwkundige betekenis. 

2. Bouw- en/of kunsthistorische waarden

Het in 1955-1956 door architect Edmond Nijsten uit Vught gebouwde
bouwwerk heeft architectuurhistorische waarde als een goed en redelijk
gaaf bewaard gebleven voorbeeld van industriлle utiliteitsbouw uit de
periode kort na de oorlog. Karakteristiek voor het in de zogeheten
shake-hands stijl vormgegeven pand is de opzet vanuit een deels in het
zicht gelaten betonskelet, met gemetselde gevels en een flauw hellend
zadeldak. Het zorgvuldig vormgegeven ontwerp toont enkele bijzondere
accenten zoals een siervenster, een sierlijk uitgevoerde schoorsteen, en
bijzondere raamindelingen. Ondanks een aantal wijzigingen geeft het
bouwwerk nog altijd een heldere indruk van het gevarieerde oeuvre van
genoemde architect die een groot aantal voor- en naoorlogse ontwerpen op
zijn naam heeft staan.    

3. Cultuurhistorische waarden

Het bouwwerk heeft cultuurhistorische waarde als de voormalige
rijwielberging met kantine van het fabriekscomplex van de Nederlandse
Confectie Industrie (N.C.I.) dat jarenlang pal ernaast aan de
Lagelandstraat was gevestigd. Van dit complex waar damesconfectie werd
gemaakt vormt het onderhavige object het enige restant. Alhoewel het
bouwwerk door functiewijzigingen verschillende verbouwingen onderging
kan er nog altijd een goed herkenbaar beeld worden gevormd van de
oorspronkelijke betekenis en opzet. Als een speciaal voor genoemde
functies ontworpen gebouw weerspiegelt het ontwerp de ideeлn over de
voor een bedrijfscomplex noodzakelijke outillage. In deze betekenis
vertegenwoordigt het object enige zeldzaamheidswaarde in de gemeente
’s-Hertogenbosch.  

Het object Cypresstraat 28, bestaande uit de voormalige rijwielberging
met kantine van de N.C.I. uit 1955-1956, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Cypresstraat 28                               
           ’s-Hertogenbosch, GMSP II

  PAGE  1 

