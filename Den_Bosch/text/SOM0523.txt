’s-Hertogenbosch

Vughterstraat 9-11

Kadastraal	: ’s Hertogenbosch, G-7893

Monumentnr.     : SOM0523

Huidige functie	: winkel-appartementen	Bouwjaar	: ca. 1900, kern XVII

Architect	: 

Oorspr.functie	: woon-werkhuis

 

Verbouwingen	: 1900, 1907, 1937, 1971, 1995

Archief		: Gemeente ’s-Hertogenbosch, afdeling BAM

Datum document: 03-09-2007



 

globale aanduiding van het perceelContext

(Bouw)historie:

Het pand Vughterstraat 9-11 stond in 1621 bekend als “De Eenhoorn”.
Dit oude 17de-eeuwse pand, dat oorspronkelijk van het traditionele
laatmiddeleeuwse Bossche type met voorhuis en vast achterhuis is, werd
omstreeks 1900 gewijzigd en voorzien van een nieuwe voorgevel. Intern
zijn er nog onderdelen van de oudere kern van het pand bewaard gebleven.
De winkelpui die tijdens de verbouwing in 1900 is aangebracht is in 1905
op indeling gewijzigd en in 1971 geheel vernieuwd. In 1994 heeft de pui
zijn huidige vorm gekregen. Op het achtererf staat een los achterhuis
(zomerkeuken). Dit achterhuis had oorspronkelijk ййn bouwlaag onder
een kap, maar is in 1907 met een verdieping onder een plat dak verhoogd.
Dit losse achterhuis is in 1937 verbouwd. Links tegen de achtergevel van
het vaste achterhuis is aan het einde van de 19de of begin 20ste eeuw
een smalle aanbouw onder een plat dak gemaakt.

De begane grond van het pand is in gebruik als winkel en op de
verdiepingen zijn twee appartementen (1995).

Ligging:

Het pand ligt op een smal en diep perceel aan de noordelijke zijde van
de Vughterstraat, binnen de tweede ommuring uit de 14e eeuw, vlakbij de
Schapenmarkt. Op de kadastrale minuut van 1823 is het kavel reeds
verdeeld in een perceel aan de Stoofstraat en een perceel aan de
Vughterstraat. Waarschijnlijk strekte het perceel zich oorspronkelijk
uit van Vughterstraat tot Stoofstraat. Op het achtererf van
Vughterstraat 9-11 ligt een los achterhuis. Achter dit achterhuis ligt
een (deels inpandig) steegje naar de Stoofstraat (niet toegankelijk).
Het hoofdpand is onderdeel van een gevelwand aan de Vughterstraat met
voornamelijk 19e-eeuwse gevels. Veel van deze panden aan deze straat
hebben een oudere, soms middeleeuwse, kern. Door de eeuwen heen is de
Vughterstraat, die in opzet een stadsuitbreiding uit de 14e eeuw is en
vanuit het zuiden van ’s-Hertogenbosch naar de Markt loopt, een
belangrijke uitvalsweg geweest met grote economische activiteiten.
Hierdoor is de hoofdbebouwing aan deze straat door de tijd heen sterk
gewijzigd en vernieuwd. 

Beschrijving

Algemeen (hoofdvorm, kap):

Het winkel-woonhuis bestaat uit een voorhuis met een vast achterhuis.
Dit achterhuis is aan de linker zijde breder dan het voorhuis. Het
geheel is onderkelderd. Het voorhuis omvat voorts een begane grond, twee
verdiepingen en een zolder onder een zadeldak met voordakschild. Het
achterhuis heeft boven de kelder een begane grond en twee verdiepingen
onder een plat dak.

Voorgevel:

De twee vensterassen brede lijstgevel is uitgevoerd in schoon metselwerk
(stand verband) en heeft op de begane grond een nieuwe inlooppui (XXd).
Deze pui is met rode natuursteen bekleed en bevat rechts in de inloop de
toegang tot de appartementen op de verdiepingen. Een hardstenen
kordonlijst vormt visueel de scheiding tussen de begane grond en de
eerste verdieping. Het metselwerk op de verdiepingen bevat speklagen en
blokken. Zowel op de eerste als op de tweede verdieping twee getoogde
vensters met een in stucwerk uitgevoerde hanenkam met diamantkop. De
lekdorpels onder de vensters zijn opgenomen in de hardstenen
kordonlijst. De kozijnen hebben een duivenjagersprofilering en bevatten
T-draairamen en een bovenlicht. In de bovenlichten van de vensters op de
eerste verdieping zit glas-in-lood. De gevel wordt afgesloten door een
hoofdgestel met architraaf, fries met siermetselwerk en consoles en een
geprofileerde kroonlijst. Centraal in het fries zit een kleine
vensteropening.

Zijgevels:

Het pand wordt aan beide zijden begrensd door bebouwing.

Achtergevel:

De achtergevel is niet zichtbaar vanuit de openbare ruimte.

Ruimtelijke indeling: 

Op een bouwtekening uit 1995 is de indeling van het pand als volgt
weergegeven: De begane grond is geheel in gebruik als winkel. In een
gang tegen de rechter zijmuur van het voorhuis bevindt zich de opgang
naar de eerste verdieping (1935). Deze trap loopt door tot de
zolderverdieping. Zowel op de eerste als op de tweede verdieping is
tijdens een verbouwing in 1995 een appartement gemaakt. Hiervoor is de
oorspronkelijke indeling van rond 1900 op enkele plaatsen gewijzigd. In
het voorhuis is tegen de linker zijgevel een rookkanaal.

Constructies:

In de beschrijving van de afdeling BAM uit 1992 wordt het volgende
gemeld over de constructies van het pand: Het voorhuis heeft een
enkelvoudige verdiepingsbalklaag met plaatselijk stalen binten. De
verdiepingsbalklaag van het achterhuis bestaat uit drie vakken moer- en
kinderbalken, mogelijk laatmiddeleeuws. De balklaag is geel geschilderd
en heeft een stookplaatsraveling aan de linker zijde. In het midden van
de balkvakken zitten onderslagbalken (vermoedelijk een secundaire
toevoeging). Over de overige balklagen in het pand is geen documentatie
voorhanden. De kap van het voorhuis heeft schaarspanten (ca. 1900). Over
de zijmuren van het gebouw is geen documentatie voorhanden.
Waarschijnlijk heeft het pand gemeenschappelijke zijmuren met de
buurpanden.

Interieurelementen

Uit de beschrijving uit 1992 blijkt dat er in het pand nog diverse
waardevolle interieurelementen uit ca. 1900 aanwezig zijn. Zo heeft de
trap op de verdiepingen een geornamenteerde trappaal en balusters en
zijn er nog oorspronkelijke paneeldeuren in het pand aanwezig. De
voorkamer op de eerste verdieping heeft een geornamenteerd stucplafond
en een zwartmarmeren schoorsteenmantel. De voorkamer op de tweede
verdieping heeft een eenvoudig geornamenteerd stucplafond en eveneens
een zwartmarmeren schoorsteenmantel. 

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterstraat 9-11 heeft stedenbouwkundige waarde vanwege de
ligging op een oud kavel dat vroeger uitstrekte tot aan de
achterliggende Stoofstraat. Het steegje naar de Stoofstraat bestaat nog.
Tevens is het pand van belang vanwege de ligging binnen de tweede
stadsmuur uit de 14de eeuw. De voorgevel uit 1900 (m.u.v. de winkelpui)
heeft een markante detaillering en is een goed en gaaf voorbeeld van
woonhuis-winkelarchitectuur van rond 1900, waardoor er sprake is van een
architectonische waarde.

2. Bouw- en/of kunsthistorische waarden

Als 19e-eeuws winkel-woonhuis met oudere kern (XVII), gelegen binnen de
in het begin 19e eeuw gesloopte Vughterbinnenpoort uit de 14e eeuw,
heeft het pand bouwhistorische waarde. In het vaste achterhuis is nog de
oude moer- en kinderbalklaag aanwezig en het geheel is onderkeldert. De
markante voorgevel van rond 1900 markeert een ingrijpende wijziging in
de bouwhistorie van het pand, evenals de nog in het pand aanwezige
interieurelementen uit die periode.

3. Cultuurhistorische waarden

Het pand is van het traditionele laatmiddeleeuwse Bossche type met
voorhuis en vast achterhuis en is daarom van cultuurhistorisch belang.
Ook heeft Vughterstraat 9-11 cultuurhistorische waarde als representant
van de ontwikkelingen in de periode 1850-1900, toen vele oude huizen
langs de belangrijkste straten in Den Bosch geheel of gedeeltelijk
werden vernieuwd en vaak van nieuwe voorgevels werden voorzien. 

Het object Vughterstraat 9-11, bestaande uit een 19e-eeuws
winkel-woonhuis met oudere (XVII) kern en diverse 19de-eeuwse
interieuronderdelen, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Vughterstraat 9-11                            
         ’s-Hertogenbosch, GMSP II

  PAGE  1 

