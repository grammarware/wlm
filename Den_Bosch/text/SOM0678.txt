’s-Hertogenbosch

Van Tuldenstraat 13

Kadastraal	: ’s Hertogenbosch, G-8097

Monumentnr.     : SOM0678

Huidige functie	: kantoor-woning	Bouwjaar	: 1955

Architect	: H.M. van Vrede

Oorspr.functie	: boerenleenbank

 

Verbouwingen	: 1967, 2006

Archief		: Gemeente ’s-Hertogenbosch, afdeling BAM; dz-archief

Datum document: 24-11-2008



globale aanduiding van het perceelContext

(Bouw)historie:

Rond 1885 werd begonnen met de bouw van huizen aan de Van Tuldenstraat,
die, genoemd naar de bekende Bossche schilder,  in 1881 zijn naam kreeg.
De straat werd, net als de Jan Heinsstraat, aangelegd op de voormalige
“Esplanade” en maakt deel uit van ййn van de
“stadsuitbreidingen”, die aan het einde van de 19de eeuw binnen de
contouren van de oude vesting werden gerealiseerd. De straat huisvestte
voornamelijk een gemкleerd gezelschap van handelaren, ambtenaren,
administrateurs, kleine zelfstandigen uit de vanaf het einde van de 19de
eeuw sterk groeiende middenstandsklasse.

Het perceel van het huidige nr.13 werd in of kort voor 1885 aangekocht
door C.J.E. Hamilton en bebouwd met een herenhuis, waar in het begin van
de 20ste eeuw F.L. Welsch woonde en later J.L.A. Festen,
hoofdcommissaris van de Provinciale Griffie. 

Kort na de Tweede Wereldoorlog werd het in het pand een filiaal van de
Boerenleenbank, gevestigd. Dit gebeurde dus ten huize van heer Festen,
die daarmee de eerste kassier was van de bank. De coцperatieve
boerenleenbank was opgericht door Janus de Bekker uit Empel en Nardus
van Cromvoirt uit Bokhoven ten behoeve van de financiering van de
Bossche Melkinrichting.

In 1953 werd nog een serre aan het oude pand toegevoegd, maar in 1955
besloot men tot een volledige nieuwbouw, naar ontwerp van de Bossche
architect H.M. van Vrede. Deze voorzag het gebouw van een sober-voorname
voorgevel in traditionalistische stijl, verwant aan de Delftse School.  

Op 18 november 1966 werd het bankgebouw door brand beschadigd, waarna
herstelwerkzaamheden plaatsvonden in 1967, wederom naar ontwerp van Van
Vrede, Later is een nieuwe Boerenleenbank gerealiseerd aan het Burg.
Loeffplein. In 2006 zijn de bestaande kantoorruimte veranderd, wijzigde
men de achtergevel en is een interne verbouwing van de bovenwoningen
uitgevoerd. Een woning in het pand op nr.11 is thans bereikbaar via het
portiek van nr. 13.

Ligging:

Het pand ligt aan de zuidoostelijke zijde van de Van Tuldenstraat,
binnen de aaneengesloten zuidoostelijke gevelwand van deze straat in het
noordelijke deel van de Bossche binnenstad. Dit wijkje werd aangelegd op
de “Esplanade” of het “Plein”, de onbebouwde ruimte ten zuiden
van de Citadel, die eind 19de eeuw werd herontwikkeld. 

Situatie in 1966 (foto Stadsarchief Den Bosch)

Beschrijving

Algemeen (hoofdvorm, kap):

Het pand heeft in hoofdzaak een rechthoekige plattegrond, een
kelderverdieping, twee volledige bouwlagen en een in de kap opgenomen
zolderverdieping. Het dak, een schilddak, heeft de nokrichting
evenwijdig aan de voorgevel en is gedekt met gesmoorde romaanse pannen.
Aan de voorzijde is er een eenvoudige houten bakgoot op klossen. Het
voorschild draagt twee houten dakkapellen met zadeldakjes, zinken wangen
en vernieuwde enkelruits ramen.

Aan de achterzijde sluit een grote aanbouw van ййn bouwlaag met een
plat dak aan.

Voorgevel:

 De voorgevel, een lijstgevel, telt vier vensterassen en is asymmetrisch
ingedeeld. De gevel is gemetseld in een oranjerode machinale baksteen in
kettingverband, met een platvolle voeg en een lage harstenen plint. Aan
de bovenzijde wordt de gevel beлindigd door een in siermetselwerk
uitgevoerde architraaflijst en een tufstenen fries met eenvoudige
ruitvormige ornamentjes.

De rechter helft van de eerste bouwlaag wordt geheel ingenomen door een
monumentale entreepartij tot de voormalige bank. Deze bestaat uit een
diep portiek met licht schuin geplaatste zijwanden, gevat in een
klassieke vlakke tufstenen omlijsting met hardstenen basementjes en een
geprofileerde tufstenen kroonlijst. Op het tufstenen vlak boven het
portiek is een inscriptie aangebracht in kapitalen: BOERENLEENBANK VOOR
’S-HERTOGENBOSCH E.O.

In het portiek een hardstenen stoep met trede. In de achterwand bevindt
zich een origineel kozijn met dubbel 3-ruits deur met smeedijzeren
raambeschermers in de vorm van gekoppelde cirkelmotieven. In de rechter
zijwand van het portiek bevindt zich de ingang naar de bovenwoning (11)
met een 2-ruits deur met vergelijkbare raambeschermers.

Aan weerszijden van de entreepartj bevindt zich een klein venstertje met
rollaag, lekdorpeltegels en een enkelruits raampje. Links in de eerste
bouwlaag bevinden zich twee authentieke vensters met vlakke tufstenen
omlijsting, 6-ruits stalen ramen en smeedijzeren hekwerkjes met
cirkelmotieven voor de onderste ruiten. De tweede bouwlaag heeft vier
van dergelijke vensters, echter zonder hekwerkjes. 

Zijgevels:

Het pand wordt aan beide zijden begrensd door bebouwing. 

Achtergevel:

De achtergevel is niet zichtbaar vanuit de openbare ruimte. 

Ruimtelijke indeling:

De ruimtelijke indeling in de begane grondverdieping is deels behouden
gebleven, maar het interieur is verder gemoderniseerd. 

Het interieur in 1955 (Stadsarchief Den Bosch)

Interieurelementen

Het interieur van de voormalige Boerenleenbank is gemoderniseerd. Onder
het pand bevindt zich een kelder met kluis.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Van Tuldenstraat 13 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur, die dateert van de late 19de eeuw. Het pand maakt
deel uit van een gave historische gevelwand met representatieve
kleinschalige herenhuizen en middenstandswoningen. Door de afwijkende
vormgeving en materiaalgebruik springt de zorgvuldig gedetailleerde
voorgevel in het oog.

2. Bouw- en/of kunsthistorische waarden

Het pand is een wat betreft de uiterlijke verschijningsvorm goed en gaaf
voorbeeld van een kleinschalig zakenpand uit de vroeg-naoorlogse periode
en heeft daardoor bouw- en kunsthistorische waarde. De voorgevel is
zorgvuldig vormgegeven in een sober-voorname traditionalistische stijl,
zoals die in deze periode voor panden met zakelijke functie
representatief werd geacht. Bijzonder is de rijke toepassing van
tufsteen als bouwmateriaal.

3. Cultuurhistorische waarden

Het gebouw heeft cultuurhistorische waarde vanwege de bijzondere functie
die het gebouw had als eerste regionale Boerenleenbank, een functie die
aan het gebouw nog goed afleesbaar is. Het pand herinnert hiermee aan de
midden 20ste-eeuwse ontwikkelingen in het bankwezen en de verdere
emancipatie van de boerenstand na de Tweede Wereldoorlog.

Het object Van Tuldenstraat 13, bestaande uit een voormalig kleinschalig
bankgebouw uit 1955, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Van Tuldenstraat 13                           
        ’s-Hertogenbosch, GMSP II

  PAGE  5 

