’s-Hertogenbosch

Fonteinstraat 2

Kadastraal	: ’s Hertogenbosch, H-6939

Monumentnr.     : SOM0547

Huidige functie	: winkel-woning	Bouwjaar	: ca. 1870, kern XVI

Architect	: 

Oorspr.functie	: woon-werkhuis

 

Verbouwingen	: 1978, 1997

Archief		: Gemeente ’s-Hertogenbosch, afdeling BAM

Datum document: 10-01-2008



	

globale aanduiding van het perceel

Context

(Bouw)historie:

Het pand Fonteinstraat 2, vroeger “De Gulden Fontein” genaamd, vormt
in bouwmassa ййn geheel met het rechter buurpand nr. 4. In de 16de
eeuw vormde de bebouwing op deze (tegenwoordig) twee percelen ook al
ййn geheel. Dat pand stond bekend als "Den Rullewagen”. In het begin
van de 19de eeuw werd het gebouw opgesplitst in twee afzonderlijke
panden. Tijdens nieuwbouw in de tweede helft van de 19de eeuw zijn beide
panden weer als een breed pand herbouwd en met een gemeenschappelijke
scheidingsmuur verdeeld. Intern zijn er nog onderdelen van de oude
16de-eeuwse kern bewaard gebleven, zoals de kelder en muurwerk. Eind
jaren 1970 is het pand intern verbouwd en de winkelpui dateert uit 1997.
Tegenwoordig is de begane grond geheel in gebruik als winkel en zijn er
woningen op de verdiepingen.

Ligging:

Het pand ligt op een smal en langgerekt perceel aan de zuidoostelijke
zijde van de Fonteinstraat, recht in de zichtlijn van de Kolperstraat.
Op de kadastrale minuut uit 1823 is zichtbaar hoe de twee panden aan de
Fonteinstraat in deze periode niet meer ййn geheel vormden. Achter het
hoofdpand ligt een ййnlaags los achterhuis onder een vlakke kap.

Hoewel het voor de hand zou liggen, dankt de Fonteinstraat haar naam
niet aan een fontein. Oorspronkelijk sprak men over 'het straetken
waarmede men van de Korte naar de Lange Kolfertstraat gaet'. Dat was van
de Kolper- naar de Verwersstraat. Hier is de straatnaam, zoals meer
gebeurde, ontleend aan huisnamen ter plaatse zoals die van het
onderhavige pand “De Gulden Fontein”. Het rechter buurpand heette
“De Groote Fontein”.

Beschrijving

Algemeen (hoofdvorm, kap):

Het pand bestaat uit een voorhuis met een los achterhuis. Het voorhuis
omvat een gedeeltelijk boven de grond uitstekende kelder (die mogelijk
in de huidige toestand niet meer toegankelijk is), begane grond, twee
verdiepingen en een zolderverdieping met borstwering onder een haaks op
de voorgevel geplaatst zadeldak met dakschild aan de voor- en
achterzijde. Dit dak strekt zich ook uit over het rechter buurpand en is
gedekt met gesmoorde Hollandse pannen. Het losse achterhuis heeft ййn
bouwlaag en een plat dak.

Voorgevel:

De twee vensterassen brede voorgevel is gepleisterd en voorzien van
schijnvoegen. De met hardsteen bekleedde winkelpui op de begane grond is
recent aangebracht en heeft een centraal gesitueerde ingang met dubbele
deuren met aan weerszijden een etalagevenster zonder borstwering. Op de
eerste verdieping, boven een door lekdorpels onderbroken cordonlijst,
zitten twee vensters met kozijnen met duivejagersprofilering en nieuwe
T-draairamen en bovenlicht. Boven de vensters zit een gestucte lijst met
kuif. Deze vensters worden herhaald op de tweede verdieping. De gevel
wordt afgesloten door een hoofdgestel met architraaf, fries en
kroonlijst die doorloopt over de gevel van het rechter buurpand.

De voorgevel van het ййnlaags achterhuis (zijde binnenplaats) heeft
twee vensters met 8-ruits schuiframen met een brede middenstijl met
kraalprofiel.

Zijgevels:

Het pand wordt aan beide zijden begrensd door bebouwing. Omdat het
linker buurpand lager is, is een klein deel van de zijgevel zichtbaar.
Dit deel is blind uitgevoerd en is opgetrokken in schoon metselwerk. De
gevel wordt afgesloten door een eenvoudige daklijst.

Achtergevel:

De achtergevel is niet zichtbaar vanuit de openbare ruimte. Volgens een
beschrijving uit 1978 is dit een gepleisterde lijstgevel met op de
begane grond een kelderlicht en een venster met groot raam, op de eerste
verdieping twee vensters met T-schuiframen en op de tweede verdieping
een venster met 9-ruits raam en een venster met T-raam.

De achtergevel (tuinzijde) van het ййnlaags achterhuis heeft drie
tuindeuren.

Ruimtelijke indeling:

Aan de hand van een beschrijving uit 1978 kan er het volgende gezegd
worden over de ruimtelijke indeling van het pand: Aan de linkerzijde van
het pand loopt een lange gang (tijdens verbouwing in 1997 deels
verwijderd). Rechts hiervan zaten oorspronkelijk de vertrekken. De
rookkanalen lopen tegen de rechter zijmuur. De trap bevindt zich tussen
het voor- en achterdeel van het huis. De kelder zit onder het achterhuis
en is toegankelijk vanuit de lange gang.

Constructies:

In de beschrijving uit 1978 wordt het volgende gezegd over de
constructies van het pand: De kelder onder het achterhuis heeft een
enkelvoudige balklaag met raveling en twee nissen. Oorspronkelijk had
deze kelder een tongewelf in de langsrichting. De eerste balklaag van
het voorste deel van het huis is samengesteld en heeft rechts een
19de-eeuwse en een 16de-eeuwse schoorsteenraveling. Het achterste deel
en de tweede verdiepingsbalklaag zijn enkelvoudig. Ter plaatse van de
kapspanten is de tweede verdiepingsbalklaag verzwaard. De kap heeft vier
dekbalkjukken met schaarspanten. Twee extra gordingen worden door
schoren gesteund. De spanten zijn vervaardigd uit grenenhout en
hergebruikt eiken. De rechter zijmuur is gemeenschappelijk. Over de
linker zijmuur is geen documentatie voorhanden. Waarschijnlijk is ook
deze zijmuur gemeenschappelijk met het buurpand. 

De balklaag van het ййnlaags achterhuis is enkelvoudig.

Interieurelementen

In de lange gang op de begane grond liggen witte marmeren tegels en is
een stucplafond aanwezig (beide XIXB). Tevens zijn er in het pand nog
diverse paneeldeuren uit de tweede helft van de 19de eeuw aangetroffen.
Het losse ййnlaags achterhuis bevatte oorspronkelijk een keuken en een
zomerkamer. Mogelijk zijn er nog waardevolle onderdelen van deze ruimtes
bewaard gebleven.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Fonteinstraat 2 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het pand ligt net buiten de eerste stadsmuur en
in de zichtas van de Kolperstraat. Het pand vormt samen met het rechter
buurpand, nr.4, ййn bouwmassa. De gevelwanden van de Fonteinstraat
vormen vrijwel in hun geheel een fraai historisch ensemble.
Fonteinstraat 2 vormt met zijn fraaie lijstgevel uit de tweede helft van
de 19de eeuw, waarvan de kroonlijst doorloopt over het rechter buurpand,
een zeer beeldbepalend onderdeel binnen dit ensemble.

2. Bouw- en/of kunsthistorische waarden

Achter de 19de-eeuwse lijstgevel gaat de kern van een 16de-eeuws dubbel
pand schuil. Van deze oudere kern zijn nog waardevolle onderdelen
bewaard gebleven, zoals muurwerk en de kelder. Het object heeft dan ook
bouwhistorische waarde.

3. Cultuurhistorische waarden

Het gebouw heeft cultuurhistorische waarde als zijnde de helft van een
dubbel 19de-eeuws pand met een 16de-eeuwse kern. Verder heeft het
cultuurhistorische waarde als representant van de ontwikkeling in de
19de eeuw, waarbij veel panden aan belangrijke straten in
’s-Hertogenbosch verbouwd werden en voorzien werden van een nieuwe
voorgevel.

Het object Fonteinstraat 2, bestaande uit de helft van een 19de-eeuws
dubbelpand met een 16de-eeuwse kern, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Fonteinstraat 2                               
             ’s-Hertogenbosch, GMSP II

  PAGE  1 

