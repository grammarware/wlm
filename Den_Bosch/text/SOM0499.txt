’s-Hertogenbosch

Vughterstraat 143-145 (HERZIEN)

Kadastraal	: ’s Hertogenbosch, G-6735

Monumentnr.     : SOM0499

Huidige functie	:  winkel-woonhuis	Bouwjaar	: kern XVI, XIX B, winkelpui
1935

Architect	: 

Oorspr.functie	: woon-werkhuis

 

Verbouwingen	: 1935

Archief		: Gemeente ’s-Hertogenbosch, afdeling BAM

Datum document: 24-04-2007, herzien 26-8-2010



                                                                        
          globale aanduiding van het perceel

Context

(Bouw)historie:

Vughterstraat 143-145 is een woon-winkelpand uit de tweede helft van de
19deeeuw met een oudere 16de-eeuwse kern. Van deze kern zijn in ieder
geval nog (delen) van de oude zijmuren bewaard gebleven. De lijstgevel
(XIXB) is in 1935 gewijzigd. Het pand was in die periode op de begane
grond in gebruik als kapsalon. Op de verdieping waren woonvertrekken.
Tijdens deze verbouwing is er ook een wijziging doorgevoerd in de
plattegrond van de begane grond. De scheidingswand tussen de op de
begane grond gevestigde kapsalon en de wachtruimte werd verwijderd. Tot
wanneer het pand in gebruik is geweest als kapsalon is niet duidelijk.
Wel heeft de begane grond altijd een bedrijfsfunctie gehouden, want ook
tegenwoordig is er een winkel in gevestigd. 

Ligging:

Het pand is gelegen op een langgerekt perceel aan de noordelijke zijde
van de Vughterstraat op de voor Den Bosch kenmerkende smalle
strookverkaveling tussen de straat en de bebouwing van de Westwal aan de
Dommel, buiten de tweede stadsmuur uit de 14de eeuw. Aan beide zijden
wordt het pand begrensd door een steegje. Het linker steegje is
toegankelijk vanaf de openbare weg, de rechter steeg wordt afgesloten
door een poort.

Het geheel is onderdeel van een gevelwand met voornamelijk 19de-eeuwse
gevels. Veel van deze panden aan de Vughterstraat (voorheen Vughterdijk)
hebben een oudere, soms middeleeuwse, kern. Door de eeuwen heen is de
Vughterstraat, die in opzet een stadsuitbreiding uit de 14de eeuw is en
vanuit het zuiden van ’s-Hertogenbosch naar de Markt loopt, een
belangrijke uitvalsweg geweest met grote economische activiteiten.
Hierdoor is de hoofdbebouwing aan deze straat door de tijd heen sterk
gewijzigd en vernieuwd.

Beschrijving

Algemeen (hoofdvorm, kap): 

Het gebouw heeft een rechthoekige plattegrond en bestaat uit een
voorhuis met vast achterhuis. Het geheel heeft een hoge begane grond en
een verdieping met een zolder onder twee afzonderlijke zadeldaken. Het
dak van het voorhuis is iets hoger en breder en is voorzien van een
wolfseind aan de straatkant. De kap van het achterhuis sluit wat lager
op dat van het voorhuis aan en heeft een dakschild aan de achterzijde. 

Het geheel is gedekt met rode Oud Hollandse pannen. Aan de achterzijde
heeft het pand een smalle ййnlaags uitbouw met plat dak.

Voorgevel:

De drie vensterassen brede voorgevel is opgetrokken in baksteen en
gepleisterd en geschilderd. Dit pleisterwerk is op de verdieping
voorzien van schijnvoegen. Er wordt een tweede verdieping gesuggereerd,
dit betreft echter de kapverdieping. De pui met een wat uitstekende
puibalk op de begane grond is in het jaar 1935 aangebracht en wordt
links door een kolom gedragen. Uiterst links is de doorgang naar het
steegje gesitueerd. Hier is ook het portiek met de winkelingang.
Waarschijnlijk heeft in dit portiek ook een ingang naar de bovenwoning
gezeten. Deze is nu dichtgezet. Rechts van het portiek zit een groot
etalagevenster met bovenlicht met 15-ruits bovenlicht met stalen roeden.
De plint onder dit etalagevenster wordt gevormd door (nu overschilderde)
tegels. Uiterst rechts in de gevel bevindt zich de poort naar het
rechter zijsteegje. 

Een geprofileerde kordonlijst vormt visueel een scheiding tussen de
begane grond en de verdieping. Op deze verdieping bevinden zich drie
getoogde vensters met geprofileerde stucomlijsting, kuifje en 6-ruits
schuiframen. Op de kapverdieping bevinden zich dezelfde vensters, alleen
met 4-ruits schuiframen. Ook hier wordt de verdieping visueel van de
kapverdieping gescheiden door een geprofileerde kordonlijst. De gevel
wordt afgesloten door een hoofdgestel met fries met drie gestucte
vlakken en een kroonlijst met vier gesneden consoles.

Zijgevels:

Van de twee zijgevels is alleen de linker zichtbaar vanuit de openbare
ruimte. De rechter steeg is afgesloten door een poort.

De linker zijgevel is opgetrokken in baksteen en gepleisterd. Op de
verdieping bevinden zich drie vensteropeningen en diverse staafankers.
Deze ankers duiden op de (oorspronkelijke aanwezigheid van een
samengestelde balklaag. Het begin van het steegje wordt overdekt door
het bouwvolume van het voorhuis. Het oude metselwerk ter plaatse van de
begane grond in de steeg getuigd van de aanwezigheid van een oudere
kern. Ter hoogte van de eerste verdieping van het achterhuis zijn enkele
luchtbogen tussen nr. 143-145 en het linker buurpand geplaatst. Ook de
zijgevel van het ййnlaags achterbouwtje is uitgevoerd in baksteen en
gepleisterd. 

Achtergevel:

De achtergevel is uitgevoerd in baksteen en gepleisterd. Op de
verdieping bevinden zich twee vensteropeningen en er zijn drie
staafankers zichtbaar. De rest van de gevel wordt door de aanbouw aan
het zicht onttrokken.

Ruimtelijke indeling:

Omdat het voorhuis wat breder is dan het achterhuis zijn de zijsteegjes
ter plaatse van dit bouwvolume overbouwd. Het achterhuis is op de
verdieping net zo breed als op de begane grond. Daar zijn de twee
steegjes langs het achterhuis gewoon open. Op de begane grond is geheel
links in het pand een lange gang gesitueerd met links daarvan
respectievelijk de winkel, het trappenhuis naar boven en vervolgens weer
winkelruimte. Op de verdieping zijn de woonvertrekken. In het voorhuis
bevinden deze vertrekken zich dus gedeeltelijk boven de twee
zijsteegjes.

Constructies:

Over de constructie van het pand is geen documentatie voorhanden. De
(hoge) plaatsing van de staafankers in de gevels duidt echter op de
(oorspronkelijke) aanwezigheid van samengestelde balklaag op de
verdieping. Verder is het duidelijk dat het gebouw eigen (oude) zijmuren
heeft.

Interieurelementen:

Over eventuele monumentale interieurelementen is geen documentatie
voorhanden.

Erf, bijgebouwen, diversen:

Op het achtererf is links (gezien vanaf de voorgevel) tegen de
achtergevel een smalle ййnlaags achterbouw met plat dak geplaatst.
Waarschijnlijk dateert deze uit het eerste kwart van de 20ste eeuw.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Als 19de-eeuws pand met oudere kern, gelegen op een voor Den Bosch
kenmerkend smal perceel buiten de stadsmuur uit de 14deeeuw en binnen de
uitbreiding van deze stadsmuur later die eeuw, heeft het pand
stedenbouwkundige waarde. Daarnaast heeft het geheel een hoge
stedenbouwkundige waarde omdat het aan beide kanten begrensd wordt door
een steeg. Dit is zeer bijzonder in de Bossche binnenstad. De voorgevel
heeft architectonische waarde vanwege het geornamenteerde hoofdgestel,
het rijke stukwerk boven de vensters (XIXB) en de nog vrijwel geheel
intact zijnde winkelpui uit 1935. 

2. Bouw- en/of kunsthistorische waarden

Vughterstraat 143-145 is een typisch voorbeeld van een 19de-eeuwse
verbouwing van een middeleeuws pand. Omdat er van deze oudere kern nog
onderdelen bewaard zijn gebleven (oud metselwerk) heeft het pand een
hoge bouwhistorische waarde.

3. Cultuurhistorische waarden

Het object is een goed, en in hoofdvorm gaaf, voorbeeld van een
19de-eeuws winkel-woonhuis met een oudere kern, waardoor het
cultuurhistorische waarde heeft. Als representant van de ontwikkeling in
de tweede helft van de 19de eeuw, toen veel oude huizen langs de
belangrijke straten in Den Bosch geheel of gedeeltelijk werden
vernieuwd, heeft het pand ook cultuurhistorische waarde.

 

Het object Vughterstraat 143-145, een voorhuis met vast, smaller
achterhuis (XIXB) met oudere kern (XVI), vrijstaande zijmuren en
geornamenteerde lijstgevel, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Vughterstraat 143-145                         
       ’s-Hertogenbosch, GMSP II

  PAGE  1 

