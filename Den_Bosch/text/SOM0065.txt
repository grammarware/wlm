GEMEENTE ’s-HERTOGENBOSCH

AFDELING BOUWHISTORIE, ARCHEOLOGIE EN MONUMENTEN

(SO/BAM)

Waardestelling en beschrijving Gemeentelijke Monumenten (CONCEPT)

Object:	Graafseweg 196, ’s-Hertogenbosch, “Boerke van Osch”.

Huidige functie: Horeca

Oorspronkelijke functie: Horeca, boerderij, tramhalte

Beschrijving:

Oorsprong en situering in stedenbouwkundige context

Aan de noordzijde van de Graafseweg gesitueerd vrijstaand gebouw,
bouwdatum 1900, met als oorspronkelijke bestemming boerderij annex cafй
en tramhalte van de stoomtram ’s-Hertogenbosch – St. Oedenrode.

Het omringende gebied van de Graafseweg, oorspronkelijk de oostelijke
hoofduitvalsweg van ’s-Hertogenbosch was in de betreffende periode
onbebouwd en had een open, agrarisch karakter. De eerste oostelijke
stadsuitbreidingen van woningbouwcomplexen langs de Graafsweg ontstonden
vanaf 1920,  in de directe nabijheid van het object dateert de bebouwing
uit de jaren dertig . Tot de jaren vijftig was evenwel aan linkerzijde
van het pand nog een ca. 100 meter breed onbebouwd gebied gesitueerd
tussen Graafseweg en de eveneens in de naoorlogse jaren voltooide
stedenbouwkundige ontwikkeling van de noordelijk gelegen wijk de Vliert
. Het voornoemde open gebied langs de Graafseweg is in de jaren vijftig
bebouwd met woningen en kerkgebouw (H.H. Hartenkerk).

Het pand Graafseweg  196, vanouds genaamd “Boerke van Osch” vormt
als zodanig het enige nog bestaande gebouw uit de periode van vууr de
verstedelijking van het betreffende gebied tussen de binnenstad van 

’s-Hertogenbosch en Hintham.

Beschrijving object

Voormalige boerderij annex cafй en voormalige tramhalte (bouwdatum
1900), bestaande uit voor- en achterbouw, de voorbouw ййnlaags onder
zadeldak met topgevels, nokrichting evenwijdig aan de straat,
oorspronkelijk gedekt met –vermoedelijk- kruispannen, momenteel 
verbeterde Hollandse dakpannen als herstelling van oorlogsschade. In het
voordakschild een gemetselde dakopbouw met zadeldakje (Vlaamse gevel),
waarin een venster. Aan voorzijde een veranda met houten luifel,
gesteund op ijzeren kolommen, daterend uit de bouwtijd. Achter de
voorbouw een ййnlaags zaalruimte (voormalig bedrijfsgedeelte
boerderij), sterk gewijzigd in de naoorlogse periode. Zadeldak,
nokrichting loodrecht op de voorbouw, gedekt met kruispannen.  De gevels
van de voorbouw oorspronkelijk bestaand uit schoon metselwerk met
imitatie-speklagen, , in de naoorlogse periode witgeschilderd. De voor-
en zijgevels van de voorbouw hebben vensters en deur met
segment-ontlastingsbogen, de raamindeling is nog deels oorspronkelijk
bewaard: voorgevels waarin twee vensters met kleine roede-indeling,
zijgevels met 6-ruits indeling. Het gevelmetselwerk wordt beлindigd
door een keperfries.

Inwendig is het object, zowel in de voor- als achterbouw in de loop der
tijd regelmatig gewijzigd en bevinden zich hier geen zaken van
cultuurhistorisch belang.

Samenvattende omschrijving en waardestelling:

Graafseweg 196, “Boerke van Osch”

In 1900 gebouwd boerderij-cafй, in de vooroorlogse periode tevens
dienst doende als halte van de stoomtram ’s-Hertogenbosch - Sint
Oedenrode. Voorbeeld van eenvoudige landelijke bouwkunst uit de periode
dat het gebied aan oostzijde van de stad ’s-Hertogenbosch nog geheel
onbebouwd was. Temidden van de huidige omringende bebouwing van de
Graafseweg, ter plaatse daterend uit de jaren dertig en vijftig van de
20ste eeuw, vormt het betreffende pand als zodanig de enige herinnering
aan het oorspronkelijke landschappelijke karakter van de omgeving.

Het object is samengesteld uit een ййnlaags cafй-woonhuis met
zadeldak, nokrichting evenwijdig aan de straat, aan voorzijde met
Vlaamse gevel. Bakstenen gevels met getoogde ontlastingsbogen boven
vensters en deur, keperfries. Oorspronkelijke vensterindelingen deels
nog oorspronkelijk. Aan voorzijde veranda met houten luifel op ijzeren
kolommen. Sterk gewijzigde ййnlaags achterbouw (zaalruimte,
oorspronkelijk bedrijfsgedeelte boerderij) met zadeldak, haaks op
voorbouw.

Het object, met name de voorbouw is een voorbeeld van sobere, doch
harmonieuze landelijke bouwkunst uit de periode van ca. 1900. Binnen de
huidige stedenbouwkundige context heeft het een stedenbouwkundige c.q.
landschappelijke herinneringswaarde. Als voorbeeld van de combinatie
cafй-boerderij en tramhalte heeft het object voornamelijk een
sociaal-historische herinneringswaarde.

