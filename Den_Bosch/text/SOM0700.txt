’s-Hertogenbosch

Vughterstraat 96

Kadastraal	: ’s Hertogenbosch, G-7035

Monumentnr.     : SOM0700

Huidige functie	: winkel-woning	Bouwjaar	: XIXB (pui ca. 1930), oudere  
                                                                        
                                                       kern

Architect	: 

Oorspr.functie	: woon-werkhuis

 

Verbouwingen	: ca. 1930, 1960

Archief		: Gemeente ’s-Hertogenbosch, afdeling BAM

Datum document: 07-09-2007



                                                                        
   globale aanduiding van het perceel

 Context

(Bouw)historie:

Het pand Vughterstraat 96 stond in de 17de eeuw bekend onder de naam "'t
Wit Pertjen". In de loop van de 19de eeuw is dit oude pand verbouwd en
voorzien van een nieuwe voorgevel. Waarschijnlijk zijn er in het pand
nog elementen van deze oudere kern bewaard gebleven. De winkelpui uit de
19de eeuw werd in de jaren dertig van de 20ste eeuw opnieuw gewijzigd.
In 1960 werd de kap van het achterhuis gesloopt en vervangen door een
plat dak. Tijdens deze werkzaamheden werd ook de indeling van de
achtergevel van het voorhuis gewijzigd. De begane grond is tegenwoordig
geheel in gebruik als winkel en op de verdiepingen wordt gewoond.

Ligging:

Het pand ligt op een smal perceel (de voor ’s-Hertogenbosch zo
kenmerkende smalle strookverkaveling tussen straat en stroom) aan de
zuidelijke zijde van de Vughterstraat. Het pand ligt binnen de tweede
ommuring uit de 14de eeuw. Aan de achterzijde grensde het perceel
oorspronkelijk aan de Dieze. Dit achterste deel aan de Dieze heeft nu
een ander perceelnummer. Rechts van het pand, op het perceel van het
buurpand, ligt een deels overbouwde steeg. Het hoofdpand met voor- en
achterhuis is onderdeel van een gevelwand aan de Vughterstraat met
voornamelijk 19de-eeuwse gevels. Veel van deze panden aan de
Vughterstraat hebben een oudere, soms middeleeuwse, kern. Door de eeuwen
heen is de Vughterstraat, die in opzet een stadsuitbreiding uit de 14de
eeuw is en vanuit het zuiden van ’s-Hertogenbosch naar de Markt loopt,
een belangrijke uitvalsweg geweest met grote economische activiteiten.
Hierdoor is de hoofdbebouwing aan deze straat door de tijd heen sterk
gewijzigd en vernieuwd. 

Beschrijving

Algemeen (hoofdvorm, kap):

Het pand omvat een voorhuis met een vast achterhuis. Het voorhuis heeft
een hoge begane grond, twee verdiepingen en een zolder onder een
zadeldak met dakschild aan de voorzijde. Dit dak is gedekt met gesmoorde
oud Hollandse pannen. Het vaste achterhuis is onderkelderd (kelder komt
iets boven het maaiveld uit) en heeft een begane grond en verdieping
onder een plat dak.

Voorgevel:

De twee vensterassen brede lijstgevel is opgetrokken in baksteen en
geschilderd. Op de begane grond is in de jaren dertig van de 20ste eeuw
een nieuwe winkelpui geplaatst. Deze verkeert nog vrijwel geheel in
oorspronkelijke staat. Centraal in de pui de winkelingang in een portiek
met een granito vloertje. Aan weerszijden hiervan een etalagevenster
boven een natuurstenen borstwering. Boven de vensters en de ingang een
hoog 15-ruits bovenlicht dat de gehele breedte van de pui beslaat. Op de
hoekpilasters en het kalf onder het bovenlicht zijn eenvoudige, op de
Amsterdamse School geпnspireerde ornamenten aangebracht.

Op de eerste verdieping twee vensters met T-draairamen en een
bovenlicht. In het bovenlicht glas-in-lood. Deze vensters herhalen zich
op de tweede verdieping, zonder de bovenlicht. Alle vensters op de
verdiepingen hebben een hardstenen lekdorpel en een strekse boog. De
gevel wordt afgesloten door een hoofdgestel met architraaf, fries en
kroonlijst op klossen.

	

Zijgevels:

Het pand wordt aan beide kanten begrensd door bebouwing.

Achtergevel:

De achtergevel is niet zichtbaar vanuit de openbare ruimte. Op een
tekening uit 1960 is de achtergevel (topgevel) van het voorhuis ter
hoogte van het platte dak van het achterhuis (tweede verdieping) als
volgt weergegeven: links in de gevel een terrasdeur met zijlicht en
rechts een venster. Boven beide gevelopeningen een strekse boog. In de
geveltop een klein venster.

De achtergevel van het achterhuis is volgens deze tekening als volgt
ingedeeld: Links tegen de achtergevel een kleine ййnlaags berging
onder een zadeldakje met openslaande dubbele deuren. Rechts hiervan in
de achtergevel van het huis twee gevelopeningen. Op de eerste verdieping
twee grote vensters en ййn klein venster.

Ruimtelijke indeling: 

Over de ruimtelijke indeling van het pand is weinig informatie
voorhanden. De begane grond is geheel in gebruik als winkel. Op de
verdieping is in gebruik als woning. Op de tekening uit 1960 is in het
achterhuis op de eerste verdieping tegen de rechter zijmuur een
stookplaats zichtbaar. Voor zover zichtbaar op deze tekening, ligt de
trap tegen de linker zijmuur. 

Constructies:

Over de constructies van het pand is geen documentatie voorhanden.
Rechts van het pand ligt een steeg. Links heeft het pand waarschijnlijk
een gemeenschappelijke zijmuur met het buurpand.

Interieurelementen

Over eventuele waardevolle interieurelementen is geen documentatie
voorhanden.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterstraat 96 heeft stedenbouwkundige waarde vanwege de
samenhang met de historische gebouwde omgeving en is tevens van belang
vanwege de ligging op een oud kavel, links van een open steeg, dat
vroeger grensde aan de Dieze. De eenvoudige maar met zorg uitgevoerde
lijstgevel is een goed en op de verdiepingen nog gaaf voorbeeld van
19de-eeuwse lijstgevelarchitectuur. De in vrijwel oorspronkelijke staat
verkerende winkelpui uit de jaren dertig van de 20ste eeuw is een
typisch voorbeeld een winkelpui in expressionistische stijl.

2. Bouw- en/of kunsthistorische waarden

Als een in de 19de eeuw verbouwd pand met een oudere kern (XVII), en
gelegen binnen de tweede stadsmuur uit de 14de eeuw, heeft het pand
bouwhistorische waarde. In het pand zijn mogelijk elementen van deze
oudere kern bewaard gebleven. Het pand heeft nog de oorspronkelijke en
voor Den Bosch zo kenmerkende verdeling in voorhuis en vast achterhuis.

3. Cultuurhistorische waarden

Vughterstraat 92-92A heeft cultuurhistorische waarde als representant
van de ontwikkelingen in de tweede helft van de 19de eeuw, toen vele
oude huizen langs de belangrijkste straten in Den Bosch geheel of
gedeeltelijk werden vernieuwd en vaak van nieuwe voorgevels werden
voorzien, vaak in samenhang met de nieuwe winkelfunctie. De huidige
winkelpui uit 1933 typeert bovendien de ontwikkeling in winkelpuien in
de jaren dertig, toen er een groeiende behoefte aan meer etalageruimte
was. 

Het object Vughterstraat 96, bestaande uit een 19de-eeuws
winkel-woonhuis met een oudere kern en markante jaren dertig winkelpui,
is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Vughterstraat 96                              
           ’s-Hertogenbosch, GMSP II

  PAGE  1 

