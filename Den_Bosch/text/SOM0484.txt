’s-Hertogenbosch

Smalle Haven 135-137

Kadastraal	: ’s Hertogenbosch, G-8113

Monumentnr.     : SOM0484

Huidige functie	: woonhuis	Bouwjaar	: 1926

Architect	: A. Aronsohn

Oorspr.functie	: pakhuis met kantoor

 

Verbouwingen	: 

Archief		: Gemeente ’s-Hertogenbosch, afdeling BAM

globale aanduiding van het perceel

Context

(Bouw)historie:

Het markante pand Smalle Haven 135-137 is in 1926 als pakhuis met
kantoor gebouwd, naar een ontwerp van de architect A. Ahronsohn. Deze
bebouwing was oorspronkelijk onderdeel van de bebouwing aan de
Orthenstraat, nr. 278-280. Tijdens de bouw van het pakhuis aan de Smalle
Haven werd ook het hoofdpand aan de Orthenstraat verbouwd en uitgebreid.
Oorspronkelijke bestond de bebouwing op dit perceel uit (van
Orthenstraat tot Smalle Haven) een huis aan de straat met daarachter een
vijftal kleine arbeidershuisjes (cameren) die gelegen waren aan een
brede steeg (Koffiestraatje) die uitkwam op de Smalle Haven. Aan de
zijde van de in 1634 aangelegde Smalle Haven stond een huis of pakhuis.
Deze situatie is duidelijk herkenbaar op de kadastrale minuut uit 1823.
Tijdens bouwhistorisch onderzoek zijn geen restanten meer aangetroffen
van de arbeidershuisjes op het achterterrein. In 1926 werd aan de zijde
van de Smalle Haven een nieuw pakhuis met kantoren gebouwd in de
expressionistische, en in het centrum van Den Bosch zeer spaarzaam
toegepaste, Amsterdamse Schoolstijl. De oude bebouwing op het
binnenterrein (cameren) werd gesloopt en het terrein werd vrijwel geheel
bebouwd. Tegenwoordig is het perceel opgesplitst. Ongeveer de helft van
de eenlaags bebouwing uit 1926 op het binnenterrein behoort tot het pand
aan de Smalle Haven. Over de recente bouwhistorie van het pand is geen
documentatie voorhanden. Het voormalige kantoor op de verdieping is
tegenwoordig in gebruik als bovenwoning.

Ligging:

Het pand ligt aan de oostelijke zijde van de haven, op een perceel dat
oorspronkelijk doorliep tot aan de achterliggende Orthenstraat. Zoals
gezegd laat de kadastrale minuut uit 1823 het perceel van Orthenstraat
tot Smalle Haven zien met hoofdbebouwing aan de Orthenstraat en een
pakhuis aan de Smalle Haven. Op het terrein ertussen ligt een aantal
cameren.

De Haven lag oorspronkelijk buiten de stadsmuur in het stromende water
van de Binnendieze. Aan de buitenzijde van de muur zal een begaanbaar
terrein gelegen hebben. 

Beschrijving

Algemeen (hoofdvorm, kap):

Het pand omvat een begane grond, verdieping en zolder onder een haaks op
de voorgevel gesitueerd zadeldak met rode Muldenpannen. Op het achtererf
is een ййnlaags aanbouw uit dezelfde periode.

Voorgevel:

De expressionistische voorgevel is uitgevoerd in schoon metselwerk. Op
de begane grond bestaat de borstwering uit een band met verticaal
metselwerk. Centraal op de begane grond, onder de bovenliggende
uitkragende erker, zit een grote poort met dubbele deuren en een breed
bovenlicht.

 Aan weerszijden van deze poort een toegang met een enkele paneeldeur en
een venster. Beiden zijn voorzien van een getrapte bekroning en ook de
houten kozijnen zijn voorzien van een subtiel getrapt detail. De rechter
ingang biedt toegang tot de woning op de verdieping en de linker maakt
het zogenoemde Koffiestraatje toegankelijk. Een gepleisterde band
scheidt de begane grond van de verdieping en ook het onderste deel van
de erker is gepleisterd. Op de verdieping wordt het gevelbeeld bepaald
door de centrale driezijdige erker die doorloopt tot op de
zolderverdieping en afgesloten wordt door een paraboolvormig en met
koper bekleed dak. De erker bevat drie vensters met een H-raam. Aan
weerszijden van deze erker zit een venster met raam en gedeeld
bovenlicht. 

Ter hoogte van de zolderverdieping bevat de erker een drie-delig
venster, dat doorloopt over de gehele breedte van de erker. Aan de
voorzijde heeft dit venster twee ramen, aan de zijkanten een enkel raam.
Boven alle vensters zit een strek (met uitzondering van het gekoppelde
venster in de erker). Op de bouwtekening uit 1926 is te zien dat alle
ramen op de verdieping oorspronkelijk ladderramen hadden en dat de
bovenlichten glas-in-lood bevatten. Ook de het gekoppelde venster in de
erker ter hoogte van de zolder bevatte oorspronkelijk glas-in-lood
volgens deze tekening. De paraboolvormige voorgevel wordt afgesloten
door een rollaag.

Zijgevels:

Het pand wordt aan beide zijden begrensd door bebouwing.

Achtergevel:

De achtergevel is niet zichtbaar vanuit de openbare ruimte. Op de
bouwtekening uit 1926 wordt deze topgevel als volgt afgebeeld: De begane
grond is ingebouwd. Op de verdieping zit rechts een gekoppeld venster
met twee ramen met bovenlicht (oorspronkelijk ladderramen en
glas-in-lood in het bovenlicht). Links hiervan een gekoppeld venster met
drie ramen en bovenlichten. Uiterst links in de gevel een venster met
enkel raam en bovenlicht. In de geveltop een klein venster met een
4-ruits raam (oorspronkelijk glas-in-lood). 

Ruimtelijke indeling:

Op de bouwtekening uit 1926 is de ruimtelijke indeling van het pand als
volgt weergegeven: Uiterst links zit tegen de zijmuur een bergruimte.
Rechts hiervan loopt de doorgang naar het Koffiestraatje. Uiterst rechts
zit een portaal met opgang naar de bovenwoning. De grote poort centraal
in de gevel geeft toegang tot het pakhuis, dat de rest van de begane
grond beslaat en doorloopt in de ййnlaags achterbouwen. Onder deze
achterbouwen zit nog een oude kelder. Vermoedelijk een restant van ййn
van de oude arbeidershuisjes. Het ondiepe hoofdpand is op de verdieping
en zolder in gebruik als woning. De oorspronkelijke stookplaats zit
midden in het pand, tegen de afgeschuinde tussenwand tussen het
voormalige privй-kantoor en het de achterliggende grote kantoorruimte.

Constructies:

Uit de bouwtekening uit 1926 blijkt verder dat de balklagen in het pand
enkelvoudig zijn en van vuren zijn gemaakt. De vuren kapconstructie uit
1926 bestaat uit schaarspanten, balken en gordingen. Of het hoofdpand
rechts een gemeenschappelijke zijmuur heeft is niet duidelijk.

Interieurelementen:

Over de interieuronderdelen is geen documentatie voorhanden.

Erf, bijgebouwen, diversen:

Op het achtererf staan ййnlaags aanbouwen.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Smalle Haven 135-137 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het pand ligt net buiten de eerste stadsmuur aan
de Smalle Haven en maakte oorspronkelijk deel uit van het achterliggende
perceel aan de Orthenstraat. Het pand wordt aan de linker kant begrensd
door een steegje dat oorspronkelijk toegang bood tot de ‘cameren’ op
het achtererf. De gevelwand van de Smalle Haven vormt vrijwel in zijn
geheel een fraai historisch ensemble. Het onderhavige pand met zijn
opmerkelijke voorgevel in Amsterdamse Schoolstijl speelt een zeer
beeldbepalende rol binnen dit ensemble. Het pand heeft dan ook
aanzienlijke architectonische waarde. Omdat deze expressionistische
bouwstijl zeer spaarzaam in de Bossche binnenstad is toegepast, heeft
het pand een zekere zeldzaamheidswaarde.

2. Bouw- en/of kunsthistorische waarden

Het in 1926 gebouwde pakhuis met kantoor verkeert nagenoeg in
oorspronkelijke staat.  Het gebouw is daarom van bouwhistorisch belang.
Op het achtererf is bovendien nog ййn van de oude kelders van de
oorspronkelijke arbeiderswoninkjes bewaard gebleven.

3. Cultuurhistorische waarden

Het gebouw heeft aanzienlijke cultuurhistorische waarde als zijnde een
in hoofdvorm en uiterlijke verschijningsvorm gaaf pakhuis met kantoor
uit 1926, gebouwd in de markante Amsterdamse Schoolstijl. Het gebouw
kenmerkt bovendien de hoofdfunctie van veel panden aan de Smalle Haven,
pakhuis.

Het object Smalle Haven 135-137, bestaande uit een pakhuis met kantoor
(nu bovenwoning) uit 1926 dat is uitgevoerd in de markante Amsterdamse
Schoolstijl en met deels inpandige steeg, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Smalle Haven 135-137                          
     ’s-Hertogenbosch, GMSP II

  PAGE  5 

