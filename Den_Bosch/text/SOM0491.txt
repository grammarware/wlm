’s-Hertogenbosch

Uilenburg 2-4-6 / Uilenburgstraatje 13

Kadastraal	: ’s Hertogenbosch, G-7148

Monumentnr.     : SOM0491

Huidige functie	: horeca	Bouwjaar	: XIXB (nr.2), XVIIIB (nr.4), 1979
(voorgevel nr. 4), XIXA (nr. 13), 1897 (voorgevel nr. 13)

Architect	: 

Oorspr.functie	: woon-werkhuis

 

Verbouwingen	: 1979

Archief		: Gemeente ’s-Hertogenbosch, afdeling BAM

globale aanduiding van het perceel

Context

(Bouw)historie:

De drie panden Uilenburg 2, Uilenburg 4 en Uilenburgstraatje 13 vormen
tegenwoordig intern ййn geheel. Dit was oorspronkelijk niet het geval
en in het exterieur is dat nog steeds goed zichtbaar. De panden zijn
eind jaren zeventig van de 20ste eeuw gerestaureerd en intern met elkaar
verbonden. Uilenburg 2 (voorheen Molenstraat 20-Uilenburg 2) was in
gebruik als woning en Uilenburg 4 (voorheen Uilenburg 4-6-8) was
oorspronkelijk verdeeld in drie kleine arbeiderswoningen daterend uit de
tweede helft van de 18de eeuw. Deze waren aanvankelijk verbouwd tot
garages. Tijdens de verbouwing in de jaren zeventig is hier een cafй
met bovenwoning gemaakt. Het restaurant gedeelte op de begane grond
strekt zich uit over alle drie de panden. Het hoekpandje
Uilenburgstraatje 13 was oorspronkelijk ook in gebruik als woonhuis. In
1897 werd dit ondiepe pandje verbouwd en tevens voorzien van een nieuwe
voorgevel. Tegenwoordig zijn ook de ruimtes boven de begane grond in
gebruik als restaurant. De oostelijke gevels (achtergevels van Uilenburg
2 en 4 en rechter zijgevel van Uilenburgstraatje 13) staan op de Dieze
muur. 

Ligging:

De drie (intern met elkaar verbonden) pandjes liggen op een rechthoekig
perceel aan de oostelijke zijde van de Uilenburg, op de plek waar deze
over gaat in de noordelijk gelegen Molenstraat. Het perceel is geheel
bebouwd en grenst met de oostelijke zijde direct aan de Binnendieze. Op
de kadastrale kaart uit 1823 is te zien hoe er oorspronkelijk sprake was
van drie afzonderlijke percelen: daar waar nu het meest noordelijke pand
staat (Uilenburg 2) was rond 1823 nog geen bebouwing. De ten zuiden
hiervan gelegen pandjes Uilenburg 4 en Uilenburgstraatje 13 bestonden
toen wel al. 

De straat ligt ten westen van de oudste stadskern en kwam bij de aanleg
van de tweede stadmuur in 1383 binnen de omwalling te liggen. Centraal
door de wijk stroomt de Vughterstroom waarlangs de Molenstraat en de
Uilenburg lopen. Deze stedenbouwkundige situatie kwam verder in de stad
alleen ook voor bij de Marktstroom (Tolbrugkwartier).

Beschrijving

Algemeen (hoofdvorm, kap):

Het object bestaat uit drie bouwdelen, die sinds 1979 intern met elkaar
verbonden zijn. Het meest noordelijke pand, Uilenburg 2, omvat een
begane grond, verdieping en zolder onder een parallel aan de voorgevel
gesitueerd zadeldak. Het dak is gedekt met gesmoorde pannen. Het aan de
zuidzijde aangrenzende pand, Uilenburg 4, omvat een kelder, begane grond
en zolderverdieping onder een parallel aan de voorgevel gesitueerd
zadeldak. Het dak is gedekt met rode pannen en heeft in het dakvlak aan
de straatzijde drie dakkapellen. In het dakvlak aan de Diezezijde zijn
eveneens drie dakkapellen opgenomen. Het ondiepe derde, meest zuidelijke
pand met het adres Uilenburgstraatje 13 sluit het bouwblok af en bestaat
uit een begane grond, verdieping en zolderverdieping onder een klein
zadeldakje met dakschild aan de voorgevelzijde. Het dak is gedekt met
rode pannen.

 

Voorgevel:

De voorgevel van Uilenburg 2, voorheen Molenstraat 20-Uilenburg 2) is
geheel gepleisterd en voorzien van schijnvoegen. Zowel uiterst links als
uiterst rechts zit een ingang waarvan de invulling tijdens de verbouwing
eind jaren zeventig vernieuwd is. Beide ingangen hebben een kozijn met
duivejagersprofilering, een bovenlicht en een strokendeur (1979). Tussen
beide ingangen bevat de gevel twee vensters met kozijn met
duivejagersprofilering en toognagels en een (in 1979 vernieuwd) 9-ruits
schuifraam. Deze vensters zijn voorzien van houten luiken. Op de
verdieping heeft de gevel vier vensters met kozijnen met
duivejagersprofilering en toognagels. De invulling van de twee linker
vensters is tijdens de verbouwing in 1979 vernieuwd met 9-ruits
schuiframen. De 9-ruits schuiframen van de twee rechter vensters dateren
wel van voor de verbouwing. Ter hoogte van de verdiepingsvloer zijn
staafankers zichtbaar. 

De voorgevel van het middelste pand, Uilenburg 4, is een gedeeltelijke
reconstructie van de oorspronkelijke situatie uit de tweede helft van de
18de eeuw. De hele gevel dateert dan ook uit 1979. Uiterst links is in
het metselwerk de oorspronkelijke aanwezigheid van een venster
herkenbaar gemaakt. Rechts hiervan zit een ingang (toegang tot
restaurant op de verdiepingen van de drie panden) met kozijn met
duivejagersprofilering, een 3-ruits bovenlicht en een strokendeur.
Rechts van deze ingang zit en venster met kozijn met 9-ruits schuifraam
en houten luiken. Uiterst rechts wordt hetzelfde venster herhaald. Links
en rechts van dit laatste venster is in het metselwerk de
oorspronkelijke aanwezigheid van een ingang herkenbaar gemaakt. De drie
dakkapellen in het dakvlak aan de voorzijde met 9-ruits schuifraam
dateren eveneens uit 1979.

De geheel gepleisterde voorgevel van het kleine en ondiepe hoekpandje
Uilenburgstraatje 13 is georiлnteerd op het Uilenburgstraatje, haaks op
de Binnendieze. Uiterst links zit de ingang met kozijn met
duivejagersprofilering en een vernieuwd bovenlicht en deur. Rechts van
deze ingang twee vensters met ongeprofileerde kozijnen, 6-ruits
schuiframen en houten luiken. Onder deze twee vensters zit een
doorlopende lekdorpel.

Zijgevels:

Het meest noordelijk gelegen pand wordt aan beide kanten begrensd door
bebouwing. Dit geldt ook voor het pand dat tegen de zuidelijke zijgevel
gebouwd is. Het ondiepe hoekpandje dat op het meest zuidelijke deel van
het perceel ligt heeft wel twee vrij liggende zijgevels. De linker
zijgevel ligt aan de Uilenburg, de rechter zijgevel staat op de
Diezemuur en grenst direct aan de Binnendieze ter plaatse. De linker
zijgevel is gepleisterd en geheel blind uitgevoerd. Verder zijn er ter
hoogte van de verdiepingsvloer en de zoldervloer muurankers, waaronder
ййn hele grote, zichtbaar. Deze zijgevel wordt afgesloten door een
eenvoudige houten daklijst. De rechter zijgevel grenst aan de
Binnendieze en is uitgevoerd in schoon metselwerk. Net onder het
straatniveau zijn twee grote kruisankers zichtbaar (Diezemuur). De gevel
is geheel blind uitgevoerd. Diverse bouwsporen op de begane grond wijzen
echter op de voormalige aanwezigheid van vensters. 

Achtergevel:

Ook in de achtergevel zijn de drie afzonderlijke panden nog goed
herkenbaar. Van Uilenburg 2 en 4 ligt de achtergevel op de Diezemuur,
bij Uilenburgstraatje 13 is dit de rechter zijgevel. De achtergevel van
dit hoekpand is geheel ingebouwd.

De achtergevel van Uilenburg 2 is uitgevoerd in schoon metselwerk (het
muurwerk onder straatniveau is gepleisterd). Op de begane grond heeft de
gevel twee vensters, waarvan het linker een 6-ruits raam bevat en het
rechter een gedeeld bovenlicht met twee vierruits raampjes en daar onder
een 6-ruits raam. Boven en onder het linker venster zit een rollaag.
Boven het rechter venster is een ontlastingsboogje uitgevoerd en onder
het venster zit een rollaag. Op de verdieping zitten twee kleine
vensters met een rolaag aan de boven- en onderzijde. Het rechter venster
bevat een 4-ruits raam, in het linker is een airco-unit aangebracht.
Over vrijwel de gehele hoogte van de gevel loopt in het midden een
bouwnaad in het metselwerk. Verder zijn er diverse aanhelingen en
bouwsporen zichtbaar. Ter hoogte van de vloeren zijn muurankers
zichtbaar. Deze achtergevel van Uilenburg 2 wordt afgesloten door een
gootlijst. 

De achtergevel van Uilenburg 4, het middelste bouwdeel, is uitgevoerd in
schoon metselwerk. Ook hier zijn diverse aanhelingen en een naad (links)
in het metselwerk zichtbaar. Ter hoogte van de begane grondvloer zijn,
tussen de muurankers, drie kleine ronde openingen te zien. Op de begane
grond heeft de achtergevel drie vensters met een 6-ruits raam. Boven en
onder de twee linker vensters zit een rollaag. Ook ter hoogte van de
zoldervloer zijn diverse muurankers zichtbaar. Deze achtergevel van
Uilenburg 4 wordt afgesloten door een gootlijst.

Ruimtelijke indeling:

De drie panden zijn tijdens de verbouwing in 1979 intern met elkaar
verbonden. Op de begane grond van zowel Uilenburg 2 en 4, als van
Uilenburg 13, is een restaurant gevestigd. Via de rechter ingang in het
meest noordelijke pand, Uilenburg 2, betreed men het restaurant. De
linker helft van de begane grond van Uilenburg 2 is ingericht als
keuken. Het rechter deel fungeert als hal. Een doorgang in de rechter
zijmuur van het pand geeft toegang tot het restaurantgedeelte op de
begane grond van het middelste pand, Uilenburg 4, en het meest
zuidelijke pand, Uilenburgstraatje 13. Om ййn grote ruimte te
verkrijgen is de tussenmuur tussen Uilenburg 4 en Uilenburgstraatje 13
op de begane grond geheel verwijderd (1979). Ook op de
(zolder)verdiepingen is een restaurant gevestigd. Net als op de begane
grond is ook hier de oorspronkelijke indeling van de panden nagenoeg
verdwenen. De zijmuur tussen Uilenburg 4 en het hoekpand
Uilenburgstraatje 13 is hier wel grotendeels bewaard gebleven. Tegen
deze tussenmuur loopt aan de zijde van het middelste pand (Uilenburg 4)
een rookkanaal. De twee andere rookkanalen (tegen de uiterst noordelijke
muur van Uilenburg 2 en de noordelijke muur van Uilenburg 4) zijn
tijdens de verbouwing in 1979 aangebracht. De trappen in het pand zijn
tijdens deze verbouwing vernieuwd en verplaatst.

Constructies:

Uit de verbouwingstekeningen uit 1978 kan worden opgemaakt dat de
balklagen van de drie pandjes enkelvoudig zijn. De drie afzonderlijke
kapconstructies zijn tijdens de verbouwing in 1979 grotendeels gewijzigd
en vernieuwd.

	

Interieurelementen:

Over de interieurelementen is geen documentatie voorhanden.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

De drie samengevoegde panden Uilenburg 2, Uilenburg 4 en
Uilenburgstraatje 13 hebben stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. De pandjes liggen buiten de eerste stadsmuur en
grenzen direct aan de Binnendieze. De gevelwanden van de Molenstraat,
Uilenburg en Uilenburgstraatje vormen vrijwel in hun geheel een fraai
historisch ensemble. Dit markante blok van (in uiterlijke
verschijningsvorm nog zeer goed herkenbare) drie pandjes heeft een zeer
beeldbepalende rol binnen dit ensemble. Het geheel heeft dan ook
aanzienlijke architectonische waarde.

2. Bouw- en/of kunsthistorische waarden

De drie pandjes bevatten veel waardevol bouwhistorisch materiaal en tal
van bouwsporen waaraan de bouwgeschiedenis valt af te lezen..

3. Cultuurhistorische waarden

De drie pandjes zijn kenmerkend voor de bebouwing op de Diezemuur uit de
18de en 19de eeuw: kleinschalig en ondiep, veelal bestaand uit ййn
bouwlaag en bedoeld voor de werkende klasse. 

Het object Uilenburg 2 en 4 en Uilenburgstraatje 13, bestaande uit drie
bouwdelen daterend uit de 18de en 19de eeuw en gebouwd op de Diezemuur,
is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Uilenburg 2-4 - 6 / Uilenburgstraatje 13     
’s-Hertogenbosch, GMSP II

  PAGE  6 

