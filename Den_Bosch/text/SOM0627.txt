’s-Hertogenbosch

Kerkstraat 41

Kadastraal	: ’s Hertogenbosch, H-1041

Monumentnr.     : SOM0627

Huidige functie	: winkel-woning	Bouwjaar	: oude kern, voorgevel 1918 

Architect	: A.J. van Kempen (voorgevel en verbouwing interieur)

Oorspr.functie	: woon-werkhuis

 

Verbouwingen	: 1918, 2003

Archief		: Gemeente ’s-Hertogenbosch, afdeling BAM

Datum document: 08-08-2007



					    globale aanduiding van het perceel

Context

(Bouw)historie:

Het pand Kerkstraat 41, vanouds genaamd “Den Bontmantel”, is een
winkel-woonhuis dat in kern waarschijnlijk uit de periode van de
15de-17de eeuw dateert. Dit blijkt onder andere uit de kelder en de
samengestelde balklagen. In de 18de eeuw werd de voorgevel vernieuwd in
de vorm van een klokgevel. In 1918 is de voorgevel nieuw opgetrokken in
dezelfde hoofdvorm, maar met andere gevelopeningen. Ook werd de indeling
van het pand gewijzigd, waarbij de tweede verdieping aan de achterzijde
iets werd ingekort ten behoeve van een dakterras, en werd de kap
gesloopt en veranderd in een plat dak met een kleine kap voorop het
pand. Architect van deze verbouwing was A. J. van Kempen. In 2003 is de
winkelruimte naar achter uitgebreid en zijn er op de begane grond drie
doorbraken in de linker zijmuur gemaakt naar de winkelruimte in het
buurpand. De trap naar de eerste verdieping werd verplaatst van
halverwege het pand naar de kleine achterplaats, waar een overkapping
werd gemaakt op het niveau van de tweede verdiepingsbalklaag.

Ligging:

Het pand is gelegen aan de zuidzijde van de Kerkstraat in een gesloten
gevelwand aan het voorplein van de Grote Kerk (vm. NH kerk), die
tegenover het pand ligt. 

De Kerkstraat verbindt vanouds de Markt met de Sint-Janskerk, vandaar de
naam. De straat is voor het eerst vermeld in 1311. Van oorsprong (eind
12de eeuw - begin 13de) stond er aan het noordwestelijke uiteinde van de
straat, bij de Markt, waarschijnlijk een huis, maar is dat later
gesloopt om over het perceel een verbinding met de kerk te creлren,
waarbij ook een opening in de oudste stadsmuur uit de vroege 13de eeuw
werd gemaakt. Bij de stadsuitbreiding in de eerste helft van de 14de
eeuw kwamen de gehele straat en de kerk binnen de stadsmuren te liggen.
Het voorplein van de Grote Kerk is gecreлerd in 1822-’23. In deze
jaren moest de bestaande bebouwing aan de noordoostzijde van de
Kerkstraat tot aan de Hinthamerstraat wijken voor de bouw van deze kerk
en de aanleg van een monumentaal voorplein. 

Het perceel van Kerkstraat 41 is relatief ondiep en grenst aan de
achterzijde aan achterbebouwing behorend bij het rechter buurpand nr.39.

Beschrijving

Algemeen (hoofdvorm, kap):

Het pand bestaat heeft een min of meer rechthoekige plattegrond die
achter de voorgevel iets naar links wegloopt en naar achter lichtelijk
verbreedt. Het bevat een kelder over de volle lengte van het pand, een
hoge begane grond, een verdieping en een zolder. Op het voorste deel van
het pand staat een zadeldak evenwijdig aan de voorgevel, gedekt met
leien in Maasdekking. Daarachter is het dak plat. Achter het hoofdhuis
bevindt zich een kleine voormalige achterplaats die is overdekt ter
hoogte van de tweede verdiepingsvloer.

 

Voorgevel:

De voorgevel is een symmetrische bakstenen klokgevel in 17de-18de-eeuwse
stijl, daterend uit 1918. Op de hoge begane grond is er tussen smalle
penanten een hoge gevelopening met een winkelpui. Deze bevat onder de
luifel een recente invulling met links een grote etalageruit en rechts
een ingang. De houten luifel en bovenlichten dateren nog uit 1918. De
luifel hangt aan vier smeedijzeren stangen die zijn gedecoreerd met
krulwerk. Het zes-delige bovenlicht heeft stijlen met voluten en
trigliefen, die een houten puilijst in de vorm van een hoofdgestel
dragen, met architraaf, fries en kroonlijst op consoles. De ramen van
het bovenlicht zijn gevuld met groen glas-in-lood. 

Hierboven is de gevel gemetseld in handvorm baksteen in kruisverband met
knipvoegen. Vlak boven de puilijst zijn er twee strekse bogen in het
gevelvlak opgenomen. Op de eerste verdieping bevinden zich twee vensters
met lekdorpels onder strekse bogen. De kozijnen hebben onderin
luiksponningen en bovenin duivenjager-profielen. De luiken van de
onderramen hebben met zandloper-motief beschilderde panelen aan
smeedijzeren gehengen. De onderramen zijn dubbele draairamen van rond
het midden van de 20ste eeuw; de dubbele bovenramen zijn gevuld met
groen glas-in-lood. Op de tweede verdieping bevindt zich ййn zo’n
zelfde venster. De klokgevel heeft geprofileerde zandstenen dekstukken
op de schouders en op de licht getoogde top, en daartussen lopen licht
vooruit stekende rollagen langs de gevelrand. Ter hoogte van de tweede
verdiepingsbalklaag, het dak en in de geveltop zijn smeedijzeren
muurankers met rijk krulwerk aangebracht, en boven de eerste verdieping
bevindt zich een gedecoreerde smeedijzeren stang voor een uithangbord. 

Zijgevels:

Het hoofdhuis wordt aan beide zijden begrensd door bebouwing. 

Achtergevel:

De eigenlijk achtergevel van het hoofdhuis is niet vanuit de openbare
ruimte zichtbaar. Tegenwoordig is deze gevel grotendeels inpandig, maar
een foto van de afdeling BAM uit 2003 toont dat er op de verdieping een
grote gevelopening is uit de tweede helft van de 20ste eeuw. Op de
tweede verdieping is de borstwering gemetseld in machinale steen in
kruisverband; het gedeelte daarboven is gecementeerd en bevat in het
midden een klein 20ste-eeuw raam. Langs de bovenrand van de gevel loopt
een eenvoudige houten lijst. 

Ruimtelijke indeling:

Volgens een bouwtekening uit 2002 is de indeling als volgt. De kelder
strekt zich uit van de voorgevel tot aan de oude achtergevel. De kelder
is toegankelijk via een luik ongeveer middenin het pand. Op de begane
grond is er een grote winkelruimte die via drie forse openingen in
verbinding staat met het linker buurpand. Op de verdieping is de
indeling in 2003 deels gewijzigd. De trap naar de tweede verdieping ligt
ongeveer halverwege de diepte van het pand en dateert waarschijnlijk uit
1918. De indeling met vrij kleine voor- en achterkamers en het dakterras
aan de achterzijde is hier nog grotendeels gelijk aan de in 1918
gecreлerde indeling. In de kap op het voorste deel van het pand bevindt
zich een vliering.

Op de verdiepingen zijn er tegen de linker zijgevel twee rookkanalen
voorin het pand en helemaal achterin de hoek nog ййn. Alleen het
voorste rookkanaal dateert van voor 1918. 

Constructies:

Volgens ongedateerde aantekeningen en schetsen in het archief van de
afdeling BAM en de bouwtekening uit 2002 bevat het pand de volgende
constructies. De kelder heeft een gedrukt tongewelf in langsrichting,
met aan de voorzijde sporen van een ingang. De eerste
verdiepingsbalklaag bestaat uit eiken moer- en kinderbinten en heeft
sleutelstukken. Deze balklaag dateert waarschijnlijk uit 1918, toen een
oudere balklaag is vervangen. De tweede verdiepingsbalklaag is
waarschijnlijk nog grotendeels een oude samengestelde balklaag. Alleen
het achterste deel is in 1918 vervangen door een enkelvoudige balklaag.
De zijmuren zijn gemeenschappelijk met de buurpanden. In 1918 zijn de
muren iets hoger opgetrokken. In de linker zijmuur is bij het maken van
de doorgangen een forse getoogde nis aangetroffen. In de rechter zijmuur
is op de verdiepingen een kleine sprong. Mogelijk is dit een spoor van
een vroegere indeling in voor- en achterhuis. De muur bevat op de tweede
verdieping muurankers van het buurpand. 

Interieurelementen:

Volgens foto’s in het archief van de afdeling BAM uit 2003 zijn er op
de begane grond en mogelijk ook op de verdieping stucplafonds met
lijstwerk en middenelementen van omstreeks 1900.

 

Erf, bijgebouwen, diversen:

Het perceel is volledig bebouwd. 

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het object Kerkstraat 41 heeft stedenbouwkundige waarde vanwege de
samenhang met de historische gebouwde omgeving en de historische
perceelsstructuur. De gevelwanden van de Kerkstraat en het plein voor de
Grote Kerk vormen een fraai historisch ensemble. Vanwege de ligging aan
het plein heeft het pand extra stedenbouwkundige waarde. Daarnaast heeft
het pand aanmerkelijke architectonische waarde omdat het duidelijk
herkenbaar is als historisch winkel/woonhuis, met een in 1918 nieuw
opgetrokken klokgevel in 18de-eeuwse stijl.

2. Bouw- en/of kunsthistorische waarden

Het pand heeft bouwhistorische waarde omdat het nog duidelijk herkenbaar
is als historisch huis met een oude bouwkundige kern (kelder, zijmuren
en tweede verdiepingsbalklaag), waarin in verschillende fasen
moderniseringen zijn doorgevoerd. De gerenoveerde voorgevel in
historiserende stijl en de gewijzigde kap uit 1918, naar ontwerp van
architect A.J. van Kempen, zijn de meest duidelijke uitingen daarvan.

3. Cultuurhistorische waarden

Het gebouw heeft cultuurhistorische waarde als zijnde een woon-werkhuis
met een oude kern waarin diverse vernieuwingen herkenbaar zijn, met name
daterend van de verbouwing uit 1918. 

Het object Kerkstraat 41, bestaande uit een huis met een oude kern en
een in historiserende stijl herbouwde klokgevel uit 1918, is op basis
van bovenstaande criteria beschermenswaardig als gemeentelijk monument
in de gemeente ‘s-Hertogenbosch

Redengevende omschrijving Kerkstraat 41			’s-Hertogenbosch, GMSP II

  PAGE  1 

