’s-Hertogenbosch

Berewoutstraat 10-12

Kadastraal	: ’s Hertogenbosch, G 61900619, G-6841

Monumentnr.     : SOM0401

Huidige functie	: woonhuis	Bouwjaar	: ca. 1860, kern XIV-XVII

Architect	: 

Oorspr.functie	: woon-werkhuis

 

Verbouwingen	: 1977-1978, 2000

Archief		: Gemeente ’s-Hertogenbosch, afdeling BAM

Datum document: 07-06-2007, 09-06-2009



                                                                        
             Globale aanduiding van het perceel

Context

(Bouw)historie:

Het pand Vughterstraat Berewoutstraat 10-12 bestaat uit twee
afzonderlijke panden die in de loop van de 19e eeuw achter een
gemeenschappelijke gevel zijn samengevoegd. In deze gevel is duidelijk
de aanwezigheid van twee panden herkenbaar gebleven. Van de oude kern
van de panden is, met name ter plaatse van de kelder, oorspronkelijk
metselwerk (uit de 14e maar ook uit begin 17e eeuw) bewaard gebleven.

De Berewoutstraat is genoemd naar Arnout Berwouts die in het midden van
de 14e eeuw een groot huis bezat op de hoek met de Vughterstraat. De
familie Berwouts had een beer in het familiewapen.

In de loop van de 14e eeuw ontstond in deze straat bebouwing tegen de
tweede stadsmuur. Over de verdere historie van het pand is weinig
bekend. Duidelijk is dat het linker (zuidelijke) pand in ieder geval tot
ver in de jaren veertig van de 20e eeuw in gebruik geweest is als
winkel-woonhuis; er wast toen een snoepwinkeltje in gevestigd. Het
rechter was een woonhuis. In 1977-1978 is Berewoutstraat 10-12 in zijn
geheel gerestaureerd. Tijdens deze restauratie is het plat dak van het
rechter pand vervangen door een zadeldak. Dit vormt nu een samengestelde
kap met het linker pand. Ook zijn tijdens deze verbouwingswerkzaam-heden
de ramen vernieuwd en is de toegang met hardstenen trap tot het rechter
pand gerealiseerd. Dit was voorheen tijdelijk een vensteropening
geweest. Rond 2000 is het pand opnieuw vrij ingrijpend gerenoveerd. De
ййnlaags achterbouw van het zuidelijke gedeelte, ooit gebouwd ter
plekke van een achterplaatsje, is toen met een verdieping en een
dakterras verhoogd. De kap van het zuidelijke gedeelte is aan de
achterzijde enigszins uitgebouwd en geeft toegang tot het dakterras. Bij
deze verbouwing zijn de balklagen in het zuidelijke gedeelte grotendeels
vernieuwd en is de trap verplaatst van het noordelijke naar het
zuidelijke pand. Ook de inwendige afwerkingen van het huis (vloer- en
wandafwerkingen) zijn van recente datum. 

Ligging:

Het pand ligt aan de westelijke zijde van de Berewoutstraat en beslaat
(oorspronkelijk) twee, later samengevoegde, smalle percelen. Omdat het
is gelegen op het achterterrein van Vughterstraat 111 en 115 is het erf
slechts 9 meter diep. Oorspronkelijk voerde een inpandige gang (links in
het zuidelijke pand) naar het achtererf. Het poortje is nog aanwezig,
maar de gang is in eigendom gekomen van het pand Berewoutstraat 8 en bij
de winkelruimte getrokken.

Beschrijving

Algemeen (hoofdvorm, kap):

Aan het pand is nog duidelijk te zien dat het om de samenvoeging van
twee huizen gaat. Het geheel heeft een min of meer rechthoekige
plattegrond, twee bouwlagen en een samengestelde kap. Het rechter
(noordelijke) deel heeft aan de voorzijde een gewelfkelder, waarvan het
gewelf boven straatniveau uitsteek, de beganegrondvloer ligt hierdoor
hoger dan de vloer in het linker (noordelijke) gedeelte. Het noordelijke
deel heeft boven de tweede bouwlaag een zolderverdieping met aan de
straatzijde een lessenaarsdak. Het zuidelijke deel heeft geen kelder en
boven de tweede bouwlaag een schilddak met de nok haaks op de voorgevel,
met aan de achterzijde een topgevel. Beide kappen zijn aan de
achterzijde in de deels tot een volledige verdieping uitgebouwde
zolderverdieping aangesloten.

Het linker bouwdeel heeft op de begane grond een overbouwde gang, die
later bij het buurpand is getrokken. 

Het dak is gedekt met rode Oud Hollandse pannen, met op het voorschild
een kleine dakkapel en een dakraam.

Voorgevel:

De voorgevel van het pand is gepleisterd en voorzien van schijnvoegen.
Hoewel de gevel als geheel een eenduidige vormgeving en detaillering
heeft, zijn ook duidelijk twee afzonderlijke panden te onderscheiden.
Het linker deel, drie vensterassen breed, heeft in de hoge begane grond
links het met een rolluik afgesloten poortje naar de overigens verdwenen
doorgang. Rechts een houten winkelpui. Binnen deze houten pui met
kroonlijst twee 6-ruits schuiframen en centraal een dubbele deur en
bovenlicht met roede. Op de verdieping hierboven drie 6-ruits
schuiframen. Boven deze vensters zijn drie staafankers zichtbaar.

In de begane grond van het rechter deel bevindt zich een ingang (met
paneeldeur) tot de woning met een hardstenen trap en ijzeren leuningen.
Rechts van deze ingang een venster met twee gekoppelde 6-ruits
schuiframen. Op de verdieping twee 6-ruits schuiframen. Deze twee ramen
zijn echter kleiner van formaat dan de overige vensters in de gevel. Om
toch een bepaald evenwicht in de gevel te creлren is boven elk van deze
twee kleine vensters een verdiept veld (soort blindnissen) in het
stucwerk aangebracht. Alle ramen en blindnissen hebben afgeronde
bovenhoeken. Over de gehele breedte van de totale gevel vormt een
kordonlijst visueel een scheiding tussen de begane grond en de
verdieping. Het geheel wordt afgesloten door een eenvoudige kroonlijst. 

Alle vensters op de verdieping zijn aan de binnenzijde van voorzetramen
voorzien.

Zijgevels:

Het pand wordt links en rechts begrensd door bebouwing. Het betreft
gemeenschappelijke gevels met de buurpanden. 

Achtergevel:

De achtergevel is van recente datum, als gevolg van de uitbreiding van
het noordelijke bouwdeel en het vernieuwen van de (vrijwel blinde)
tuitgevel van het zuidelijke gedeelte. 

Ruimtelijke indeling: 

De ruimtelijke indeling heeft door de ingrijpende verbouwingen weinig
oorspronkelijke elementen behouden. Wel herkenbaar, zij het met veel
doorbraken, is de tussenmuur, die de beide panden van elkaar scheidt. In
de eerste bouwlaag zijn de afwisselende vloerniveaus authentiek. De hoog
gelegen vloer in het voorste deel van het noordelijke gedeelte markeert
de ligging van de gewelfkelder en de diepte van het oorspronkelijke
huis. De voormalige binnenplaats (thans de keuken) ligt op een beduidend
lager niveau. De huidige trap, geplaatst tegen de noordelijke zijgevel,
staat niet op de oude plek. 

Het noordelijke pand is aan de voorzijde onderkelderd en toegankelijk
via een inpandige trap tegen de noordelijke zijmuur. Oorspronkelijk is
er waarschijnlijk een toegang geweest vanuit het achterplaatsje. 

Constructies:

Van de historische bouwconstructies zijn voornamelijke de bouwmuren
(voorgevel, zijgevels, tussengevel) herkenbaar gebleven, alsmede ййn
balkvak van de moerbalk- en kinderbintenconstructie boven de eerste
bouwlaag van het zuidelijke bouwdeel. De overige balklagen zijn
ingrijpend vernieuwd. 

De kap met schilddak en nok loodrecht op de voorgevel heeft een
vurenhouten schaarspant (XX).

De kelder onder het noordelijke gedeelte heeft een tongewelf met de
kruinrichting haaks op de voorgevel. In een notitie uit 1989 wordt
gesteld dat de kelderwand tussen beide panden uit de late middeleeuwen
dateert. De voorgevel is gefundeerd is op 14e-eeuws metselwerk. 

Interieurelementen

Afgezien van de genoemde historische constructies zijn geen
belangwekkende historische interieurelementen behouden gebleven. 

Erf, bijgebouwen, diversen:

Niet van toepassing.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Berewoutstraat 10-12 heeft stedenbouwkundige waarde vanwege de
samenhang met de historische gebouwde omgeving. De 19e-eeuwse
lijstgevel, waarin nog goed de oorspronkelijke situatie van twee
afzonderlijke panden afleesbaar is, vormt een beeldbepalend element in
zijn omgeving. Dit wordt mede bewerkstelligd door de karakteristieke
historische detaillering en de laat 19de-eeuwse winkelpui.

2. Bouw- en/of kunsthistorische waarden

Het object heeft bouwhistorische waarde vanwege de nog vrij goed
afleesbare bouwgeschiedenis. De vroegere situatie van twee afzonderlijke
huizen is in de hoofdopzet, de inwendige constructies en de indeling nog
duidelijk herkenbaar. Van de in oorsprong laatmiddeleeuwse huizen zijn
de gewelfkelder, een gedeelte van een samengestelde balklaag, en
vermoedelijk delen van de zijgevels en tussengevel behouden gebleven. 

3. Cultuurhistorische waarden

Het gebouw heeft cultuurhistorische waarde vanwege de bijzondere en nog
afleesbare ontstaans- en gebuiksgeschiedenisgebruiksgeschiedenis. In de
oorspronkelijke opzet van twee afzonderlijke panden is de historische
verkavelingsstructuur bewaard gebleven; de historische winkelpui
herinnert aan de ontwikkeling van de kleine middenstand in de 19de eeuw,
een tijd van relatieve welvaart, toen veel huizen in de binnenstad, met
gebruik van de oude bouwsubstantie, van een nieuwe voorgevel werden
voorzien. 

Het object Berewoutstraat 10-12, bestaande uit twee in de 19e eeuw
samengevoegde panden met een oudere kern, is op basis van bovenstaande
criteria beschermenswaardig als gemeentelijk monument in de gemeente
’s-Hertogenbosch. Beschermenswaardig zijn de hoofd- en kapvorm, de
voorgevel en de in de beschrijving genoemde onderdelen van het
historische casco (zijgevels, tussengevel, gewelfkelder, moerbalk- en
kinderbintenplafond). De nieuwe toevoegingen vallen buiten de
bescherming.

Redengevende omschrijving Berewoutstraat 10-12                          
       ’s-Hertogenbosch, GMSP II

  PAGE  1 

