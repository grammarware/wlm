’s-Hertogenbosch

Julianaplein 3

Kadastraal	: ’s-Hertogenbosch, I-1140

Monumentnr.	: SOM0607

Huidige functie	: kantoor	Bouwjaar	: 1909

Architect	: A. van Liempt

Oorspr.functie	: herenhuis

 

Verbouwingen	: 

Archief		: Gemeente ’s-Hertogenbosch, afdeling BAM, map 20.0 Zuid

Datum document: 04-02-2009



globale aanduiding van het perceelContext

(Bouw)historie:

Het pand bevindt zich in de wijk ’t Zand die zich ten westen van de
Bossche binnenstad bevindt. ’t Zand vindt zijn oorsprong in de late
19de eeuw toen Den Bosch na het opheffen van de vestingfunctie kon
worden uitgelegd. Op basis van de plannen van stadsarchitect  F.M.L.
Kerkhoff werd in 1889 begonnen met de aanleg van de nieuwe wijk die in
hoofdzaak bestemd was voor villabouw. Nog voor het opheffen van de
vestingfunctie (1874) was er overigens een station gerealiseerd, toen in
1868 de nieuwe spoorlijn Utrecht-’s-Hertogenbosch-Eindhoven feestelijk
in gebruik werd genomen. De wijk ’t Zand diende door haar opzet en
villabebouwing een monumentale entree te vormen voor de stad.  

Nog altijd blijkt dit bijvoorbeeld uit de door neorenaissancistische
herenhuizen omzoomde Stationsweg die vanaf het station naar het
stadscentrum leidt. Tezamen met de Oranje-Nassaulaan en de
Koninginnenlaan vormt de Koningsweg er een haaks op de Stationsweg
gelegen boulevard waarlangs zich eveneens reeksen herenhuizen bevinden.
De in 1903 geplaatste Drakenfontein (architect J. Dony) markeert het
kruispunt van deze boulevard en de Stationsweg. 

Het Julianaplein vormt een afwisselende onderbreking van het langgerekte
tracй van de Koningsweg en Oranje-Nassaulaan, op een vergelijkbare
manier als het op de Koninginnenlaan aansluitende Emmaplein.
Aanvankelijk heette het Julianaplein overigens het Oranje-Nassauplein
maar ter gelegenheid van de geboorte van prinses Juliana in 1909 kreeg
het plein in dat jaar de huidige naam. De rondomliggende bebouwing
dateert uit de vroege 20ste eeuw en bestaat aan de westzijde uit een
aaneengesloten gevelwand met herenhuizen. Aan de oostkant bevinden zich
grote vrijstaande villa’s. Momenteel is het Julianaplein een druk
verkeersplein, maar oorspronkelijk was er een parkachtige aanleg en
stond er het H. Hartmonument dat later naar het Emmaplein is verplaatst.


Julianaplein 3 dateert uit 1909 en is gebouwd naar een ontwerp van
architect A. van Liempt. Opdrachtgever was Jac. van Hoof,
handelsreiziger in Den Bosch. Hij liet tegelijk ook het hoekpand op nr.
1 en twee herenhuizen aan de Colvenierstraat bouwen. De huizen
ontstonden vanuit ййn ontwerp, met het van een torentje voorziene
hoekpand als markante blikvanger. 

Het is bekend dat Julianaplein 3 in 1928 werd bewoond door ene J.H.
Kamerbeek. Tijdens de oorlog woonden er de zenuwarts J. Casparie en de
keel-, neus- en oorarts E. Doyer. Tegenwoordig bevindt zich hier een
advocatenkantoor. 

Architect Van Liempt – ook bekend van het van markante reliлfs
voorziene pand aan de Oranje-Nassaulaan 26 – voerde het object uit in
een traditionalistische trant met enige invloed van de Jugendstil. Dit
laatste blijkt dan vooral uit het materiaalgebruik: metselwerk in
kleurige verblendsteen. De uit speklagen en ‘sluitstenen’ bestaande
detaillering verwijst daarentegen nog naar de neorenaissancistische
bouwkunst uit het laatste kwart van de 19de eeuw. Opvallend is de
zandstenen omkadering van het onder een schouderboog gevatte bovenlicht
van de hoofdingang. 

Door de functiewijziging tot kantoor onderging het bouwwerk vooral
inwendig ingrijpende wijzigingen. De uitwendige ingrepen bleven beperkt
tot het reinigen van de voorgevel (die in het verleden wit
overgeschilderd was) en het vernieuwen van de voordeur (reconstructie
naar het origineel). Ook de leidekking op het dakschild is vernieuwd
moeten worden. Doordat de voorgevel is gereinigd voegt deze zich door
het kleurige metselwerk opnieuw naar het eveneens in kleurige steen
gemetselde hoekpand op nr. 1.  

          

Ligging:

Het pand ligt aan de westzijde van het Julianaplein. Hier maakt het
object deel uit van een aaneengesloten gevelwand, vlakbij de aansluiting
op de Colvenierstraat. Het Julianaplein vormt een verkeerspleintje op
het raakvlak van de Koningsweg (naar het zuiden) en de
Oranje-Nassaulaan. Bedoeld bouwwerk sluit direct aan op de rooilijn.   

Beschrijving

Algemeen (hoofdvorm, kap):

Het bouwwerk heeft een rechthoekige plattegrond en telt twee bouwlagen
en een zolderverdieping. De zolder is gevat onder een plat dak met aan
de voorzijde een schuin schild dat is gedekt met (nieuwe) leien in
Maasdekking. Het dakschild is voorzien van een houten lijstgoot met dito
klossen die de kroonlijst vormt van een hoofdgestel met een in
witverblendstenen siermetselwerk uitgevoerde architraaf en een
oranjeverblendstenen fries. Op het schild bevindt zich een houten
dakkapel met een breed overstekende gebogen bovenzijde en een dubbel
enkelruits draairaam met een enkelruits bovenlicht. Rechts sluit een
dakhuis aan. De voorgevel is in oranje verblendsteen gemetseld en
verlevendigd met (deels dubbele) speklagen in witte verblendsteen. De
vensters en ingangen zijn gevat onder een segmentboog. Ook de bogen
bestaan uit oranje verblendsteen. Tenzij anders genoemd hebben ze
‘sluitstenen’ die uit witte verblendsteen bestaan. In de vensters
bevindt zich een enkelruits schuifraam. Ze hebben hardstenen lekdorpels
en ook de onderdorpel en neuten van de voordeur zijn in dit materiaal
uitgevoerd.    

Voorgevel:

De asymmetrisch ingedeelde voorgevel heeft een breedte van drie
vensterassen, waarvan de rechter as een risaliet vormt en uitmondt in
voornoemd dakhuis. Er is een grijsgeschilderde, gemetselde plint die
licht uitkraagt en wordt beлindigd door een hardstenen waterlijst. Een
hardstenen stoep leidt naar de in het risaliet gelegen hoofdingang. Deze
heeft een vernieuwde dubbele deur met paneelverdeling en deurramen.
Boven het geprofileerde kalf bevindt zich een enkelruits bovenlicht,
waarvan de dagkanten terugspringen ten opzichte van de ingang zelf.
Zandstenen sierlijsten omklemmen het bovenlicht dat is gevat onder een
deels in oranje verblendsteen gemetselde schouderboog met een zandstenen
sluitsteen. Links van het risaliet bevat de eerste bouwlaag twee
vensters. Op de verdieping zijn er twee vergelijkbare vensters, maar het
risaliet bevat een tweelichtsvenster. Een tweelichtsvenster bevindt zich
eveneens in het dakhuis dat langs de bovenzijde is verlevendigd met een
borstwering onder een gezwenkte hardstenen bovenzijde. De borstwering
ligt ingeklemd tussen posten met hardstenen dekstukken.  

Zijgevels:

Het pand wordt aan beide zijden begrensd door bebouwing. 

Achtergevel:

De achtergevel is niet zichtbaar vanuit de openbare ruimte. 

Ruimtelijke indeling:

Het pand heeft een voor herenhuizen karakteristieke klassieke indeling
met een opzij gelegen gang met trappenhuis en aan ййn zijde daarvan
gelegen hoofdvertrekken. Op de begane grond werden de hoofdvertrekken en
suite opgezet. Kelder aanwezig.  

Constructies:

Binten, vloeren, trappen en kappen in vurenhout.  

 

Interieurelementen

Door functiewijziging is het interieur ingrijpend verbouwd. Het is niet
bekend in hoeverre er nog originele interieurelementen aanwezig zijn.
Het interieur is mede beschermd voor zover het monumentale waarden
omvat.

Erf, bijgebouwen, diversen:

N.v.t. 

Literatuur/bronnen:

’t Zand. De eerste uitleg van ’s-Hertogenbosch na de opheffing van
de vestingstatus in 1874, ’s-Hertogenbosch 2008 (uitgave
cult.historische vereniging ‘De Boschboom’)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Julianaplein 3 heeft stedenbouwkundige waarde vanwege de
samenhang met de historische gebouwde omgeving die dateert uit de
periode omstreeks 1900. Het pand maakt deel uit van een gave historische
gevelwand uit de vroege 20ste eeuw met representatieve en voorname
herenhuisarchitectuur. Dit herenhuis is vanuit ййn opzet tezamen met
het buurpand op nr. 1 en nog enige woningen aan de Colvenierstraat
gerealiseerd, waarmee het object een wezenlijke eenheid vormt. Door zijn
kleurige voorgevel voegt het bouwwerk zich op een harmonieuze wijze naar
het als een belangrijk stedenbouwkundig accent opgezette pand op nr. 1. 


2. Bouw- en/of kunsthistorische waarden

Het in 1909 door architect A.. van Liempt gebouwde pand is een wat
betreft de uiterlijke verschijningsvorm goed en gaaf voorbeeld van een
herenhuis uit de periode kort voor de Eerste Wereldoorlog. Opmerkelijk
is de vrij ingetogen, verzorgde lijstgevelarchitectuur, met een in
oranje verblendsteen gemetselde gevel die is verlevendigd met
‘sluitstenen’ en speklagen in witte verblendsteen. Het pand heeft
een markante ingangspartij met een onder een schouderboog gevat en door
zandstenen lijsten ingeklemd bovenlicht. 

3. Cultuurhistorische waarden

Het gebouw heeft cultuurhistorische waarde als markant voorbeeld van
kleinschalige herenhuisarchitectuur uit het begin van de 20ste eeuw. Het
bouwwerk geeft een goede indruk van de wijze, waarop de gegoede
middenklasse in deze periode was gehuisvest. Daarnaast verwijst het
pand, als onderdeel van de herenhuisbebouwing in de wijk ’t Zand naar
de laat 19de- en vroeg 20ste- eeuwse ontwikkelingen in
’s-Hertogenbosch toen deze wijk in het kader van de eerste (moderne)
uitleg van de stad werd aangelegd en ontwikkeld. De betreffende
gevelwand weerspiegelt bovendien de contemporaine ideeлn over de
representatieve invulling van het stationsgebied.  

Het object Julianaplein 3, bestaande uit een herenhuis uit 1909, is op
basis van bovenstaande criteria beschermenswaardig als gemeentelijk
monument in de gemeente ‘s-Hertogenbosch

Redengevende omschrijving Julianaplein 3                                
              ’s-Hertogenbosch, GMSP II

  PAGE  4 

