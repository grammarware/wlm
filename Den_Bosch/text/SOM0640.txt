’s-Hertogenbosch

Orthen 63

Kadastraal	: ’s-Hertogenbosch, O-6273

Monumentnr.	: SOM0640

Huidige functie	: Kv-station/sportaccomodatie	Bouwjaar	: in hoofdzaak
1937, ca. 1950

Architect	: W. van Veen

Oorspr.functie	: Kv-station

 

Verbouwingen	: 1937, circa 1950, 1978

Archief		: Gemeente ’s-Hertogenbosch, afdeling BAM

Datum document: 26-11-2009



globale aanduiding van het perceelContext

(Bouw)historie:

Het gaat hier om het markante onderstation van de vroegere PNEM in de
wijk Orthen. Van deze vroegere buurtschap dateert de oudste vermelding
uit 815 toen er van de Villa Orthen melding werd gemaakt. Alhoewel de
oude buurtschap in de gemeente ’s-Hertogenbosch is opgegaan neemt
Orthen nog altijd een bijzondere positie in binnen het gemeentebestuur. 

Pas na de oorlog is de kern van Orthen meer naar het oosten komen te
liggen, aan het Schaarhuisplein waar in 1955-1956 de huidige
Salvatorkerk is gebouwd. Tot aan die tijd stond de Orthense kerk juist
ten westen van de Hambakenweg/Orthenseweg, net ten westen van het spoor
dat de Orthen kruist. 

 

Top. Mil. kaart 1927, met bij de pijl de PNEM (  HYPERLINK
"http://www.watwaswaar.nl"  www.watwaswaar.nl ).

Blauwdruk 1919, met onderstation.

Toen in 1919 de plannen werden getekend voor een dubbele wachterswoning,
stond naast de betreffende bouwkavel reeds het 50 Kv-onderstation van de
PNEM aan wat nu de Orthen heet maar wat eertijds nog bekend stond als de
straat- of rijksweg tussen Hedel en Den Bosch. De PNEM ofwel Provinciale
Noord-Brabantse Electriciteits Maatschappij was opgericht in 1914 en
moet het onderstation kort daarna hebben opgericht. In die periode begon
de electrificatie langzaam op gang te komen en de diverse onderstations
en transformatorhuisjes waren bestemd voor het overbrengen van de in
centrales opgewekte electriciteit naar particulieren en bedrijven. 

 

Schets van de nieuwe situatie in 1937.

De bestaande toestand in 1937. 

De nieuwe voorgevel, 1937.

In de bewaard gebleven correspondentie over de in 1937 uitgevoerde
verbouwing van het onderstation komt de naam voor van ene W. van Veen,
civiel en bouwkundig ingenieur in Breda. Het was deze architect die
verantwoordelijk was voor het ontwerp op basis waarvan het westelijke
deel van het gebouw zijn huidige verschijningsvorm kreeg. Zoals verwoord
in de correspondentie van 21 mei 1937 kreeg het gebouw toen een nieuwe
“naar de wegzijde gekeerden gevel buiten de voorgevelrooilijn”. Qua
vormgeving sloot de architect aan bij de zakelijke vormentaal van de
zogeheten Nieuwe Haagse School, met een vrij gesloten bouwmassa, een
rechtlijnig lijnenspel en platte daken. 

Na de oorlog – waarschijnlijk zo rond 1950 – kreeg het oostelijke
deel zijn huidige verschijningsvorm en is het vrij massieve gedeelte met
de vier markante aan de straatzijde gelegen ingangen en de achteraan
gesitueerde hijstoren gebouwd, onder meer ingericht als een 10
Kv-station. Door de zakelijke opzet is hier aangesloten bij het karakter
van het vooroorlogse bouwdeel. 

Tegelijk met de verbouwing na de oorlog moet de voor de periode van de
Wederopbouw zo karakteristieke toegangspoort met de in  kalksteen
gehouwen wapenschilden van Brabant en ’s-Hertogenbosch zijn
gerealiseerd. De twee reliлfs zijn r.o. gesigneerd met de letter R of
B. Indien het om een B gaat dan komt een beeldhouwer als de eertijds in
Den Bosch zeer actieve Frans van der Burgt (1915-1985) in aanmerking. De
verdere omheining (gegalvaniseerd staal) is zuiver functioneel van opzet
en dateert uit 1995. 

Tegenwoordig heeft het complex nog steeds een nutsfunctie ten behoeve
van de energie-voorziening. In 1997 kwam evenwel een einde aan het
bestaan van de PNEM, nu is er de ESSENT gevestigd.   

Hoogspanningstransformator aan de Orthen 63, 1953 (beeldbank Den Bosch).

Ligging:

Het Kv-station is vrijstaand gelegen aan de noordoostzijde van de Orthen
langs een bocht in het straattracй. Deze straat bevindt zich ten westen
van de Orthenseweg en Hambakenweg, een drukke verbindingsweg die het
westelijke en oostelijke deel van de oude buurtschap Orthen van elkaar
scheidt. Naar het westen toe leidt de Orthen nog altijd naar een vrij
open gebied, direct ten noorden van de door zandafgraving ontstane
Ertveld Plas. Het onderhavige object bevindt zich op een bijbehorend
terrein met overige bebouwing, waaronder een na de oorlog gerealiseerde
magazijnhal. Deze hal alsmede het achterliggende 150/10 KV
schakelstation behoren niet tot het monument. Aan de overzijde van het
terrein bevindt zich voornamelijk uit de eerste helft van de 20ste eeuw
daterende kleinschalige woonbebouwing met een nog vrij dorpsachtige
uitstraling en karakteristiek voor de oude buurtschap Orthen. 

             

Beschrijving

Algemeen (hoofdvorm, kap):

Het gebouw heeft een samengestelde plattegrond en telt in hoofdzaak twee
bouwlagen onder platte daken. De diverse bouwdelen hebben wisselende
hoogtes. Het metselwerk is uitgevoerd in rode handvormsteen in een
Vlaams verband. De gevelplinten bestaan uit beton en hetzelfde geldt
voor de diverse lateien. In hardsteen uitgevoerde lekdorpels. De ramen
bestaan uit staal.   

  

Voorgevel:

Van de op het zuiden gerichte voorgevel dateert het linker deel uit
1937. Uiterst links is de bouwmassa hier ййnlaags, als zijgevel van de
langs de linker zijgevel gelegen uitbouw. Aan de zuidzijde bevinden zich
hier drie vensters met een dubbel enkelruits (= zonder roedenverdeling)
benedenraam onder een hoog 12-ruits bovenlicht. Drie vergelijkbare
vensters bevinden zich rechts daarvan in het tweelaags bouwdeel dat
boven de bouwmassa uittorent. De tweede bouwlaag ontvangt hier daglicht
via drie smalle vensters met een enkelruits benedenraam en een 6-ruits
bovenlicht. Bij de aansluiting op het naoorlogse gedeelte is de
bouwmassa anderhalflaags. Hier bevindt zich een ingang met een houten
paneeldeur onder een 6-ruits bovenlicht. Twee nevenlichten met een
6-ruits invulling flankeren de ingang. Erboven bevinden zich drie
‘los’ gelegen bovenlichten met een gezamenlijke betonlatei en elk
een 3-ruits invulling.

Het naoorlogse bouwdeel is iets minder hoog doorgestoken dan voornoemd
tweelaags gedeelte. Hier bevinden zich op de begane grond vier ingangen
met een dubbele stalen deur. De ingangen zijn aan de bovenzijde
gecombineerd met een ventilatierooster. Op de verdieping zijn er drie
smalle vensters, deels nog met roedenverdeling. 

       

Zijgevels:

Aan de rechterzijde (oostkant) heeft het gebouw in beide bouwlagen een
aantal vensters in een smal formaat. Geheel rechts is de boven de
bouwmassa uitstekende hijstoren te zien. 

De linker zijgevel (westkant) wordt voorafgegaan door een ййnlaags
bouwdeel, met daarin een later gerealiseerde ingang. Verder zijn er
vensters als genoemd in het linker geveldeel van de voorgevel. Het langs
de bovenverdieping terugwijkende deel van de bouwmassa bevat smalle
vensters, eveneens als in het linker geveldeel van de voorgevel. Verder
zijn er de bouwsporen zichtbaar van enkele later dichtgemetselde
vensters.

 

Ruimtelijke indeling:

Zoals blijkt uit de verbouwtekeningen uit 1977-1978 werd het oostelijke
deel van het gebouw toen bestemd voor de schakelruimtes en het
westelijke voor de diverse werkruimtes (administratie, vergaderzaal,
magazijn enz., op de verdieping een grote kantine). Langs de achtergevel
gesitueerd trappenhuis.  

Constructies:

In 1937 is een fundering in gewapend beton toegepast. Bestaande
fundamenten werden verbreed. Binnen- en buitenmuren in metselwerk.
Balklagen = ijzeren binten. Vloeren en daken in gewapend beton.  

Interieurelementen:

Er is geen nadere documentatie voorhanden.  

Erf, bijgebouwen, diversen: 

Links wordt het terrein van de openbare weg gescheiden door een hekwerk
met toegangspoort, dat direct aansluit op de linker zijgevel. De van
spijlen voorziene ijzeren hekwerken sluiten aan op posten die in rode
handvormsteen zijn gemetseld, met een hardstenen dekblok. De aan
weerskanten van het dubbele draaihek gelegen posten zijn verlevendigd
met kalkstenen reliлfs. Op de linker post betreft het een reliлf met
het wapenschild van ’s-Hertogenbosch. De rechter post draagt een
reliлf met de vermelding PNEM en daarboven het Brabantse wapenschild,
gecombineerd met bliksemschichten. De magazijnhal en schakelstation
behoren niet tot het monument.

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Vredenberg, J., ‘Trotse Kastelen en Lichtende Hallen’. Architectuur
van electriciteitsbedrijven in Nederland tot 1960, Nijmegen/ Utrecht
2003 (Nijmeegse Kunsthistorische Studies, deel XI)

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het vrijstaande onderstation van de vroegere PNEM aan de Orthen 63 heeft
situationele waarde als een markant en door zijn opzet en vormgeving
sterk in het oog vallend object. In combinatie met het naastgelegen
hekwerk met bijbehorende posten die deels van een reliлf zijn voorzien
maakt het langs een bocht in de straat gelegen bouwwerk deel uit van een
waardevol ensemble. 

2. Bouw- en/of kunsthistorische waarden

Het qua oorsprong in circa 1915-1917 tot stand gekomen bouwwerk waarvan
de huidige verschijningsvorm deels uit 1937 en deels uit omstreeks 1950
dateert heeft architectuurhistorische waarde als een goed en in zijn
uiterlijke verschijningsvorm vrij gaaf bewaard gebleven voorbeeld van
ten dienste van de electriciteitsvoorziening staande utiliteitsbouw.
Karakteristiek voor het in een zakelijke trant met kenmerken van de
Nieuwe Haagse School vormgegeven gebouw is de ingetogen opzet met een
vrij massieve bouwmassa, platte daken en een rechtlijnig lijnenspel. Van
belang zijn bovendien de diverse stalen ramen met roedenverdeling. Van
kunsthistorische waarde zijn de twee met een initiaal gesigneerde
reliлfs op de posten van de toegangspoort, als karakteristiek voor de
monumentale kunst uit de periode van de Wederopbouw.       

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van 20ste-eeuwse nutsarchitectuur. Als een historisch Kv-station
verwijst het object naar de elctriciteitsvoorziening zoals die door de
PNEM werd verzorgd. Door zijn opzet en vormgeving weerspiegelt het in
fasen tot stand gekomen object de contemporaine ideeлn omtrent de
uitvoering van een dergelijk onderstation.  

Het object Orthen 63, bestaande uit een in fasen tot stand gekomen
nutsgebouw van de vroegere PNEM, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Orthen 63                                     
               ’s-Hertogenbosch, GMSP II

  PAGE  7 

