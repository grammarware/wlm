’s-Hertogenbosch

Van Veldekekade 35

Kadastraal	: ’s-Hertogenbosch, C-0972

Monumentnr.	: SOM0680

Huidige functie	: woning	Bouwjaar	: omstreeks 1910-1915

Architect	: 

Oorspr.functie	: sluiswachterswoning

 

Verbouwingen	: 1985, 1989

Archief		: Gemeente ’s-Hertogenbosch, afdeling BAM

Datum document: 24-02-2009



globale aanduiding van het perceelContext

(Bouw)historie:

Het pand vormde oorspronkelijk een sluiswachtershuisje voor de uit 1825
daterende Sluis O. Aan de overkant van de Zuid-Willemsvaart stond tot de
sloop in 2005 een tweede sluiswachtershuisje. Dit ‘witte huisje’
dateerde uit 1872 en stond ten dienste van Sluis 1 welke evenwel al in
1935 werd gesloopt. In beide huisjes woonden de sluisknechten. Na het
opheffen van de sluisfuncties woonden er andere werknemers van
rijkswaterstaat. 

De sluizen O en 1 waren vanuit de stad gerekend de eerste sluizen in de
uit 1822-1826 daterende Zuid-Willemsvaart die werd aangelegd op
initiatief van koning Willem I. De eerste steen voor de aanleg is op 11
november 1822 vlakbij Sluis 1 door de Gouverneur van Limburg gelegd. Op
26 augustus 1826 voer het eerste schip vanuit Den Bosch naar Maastricht.
Twee dagen eerder – op de verjaardag van de koning – vond de
feestelijke openstelling van de Zuid-Willemsvaart plaats. 

Bij de sluizen O en 1 concentreerde zich het laden en lossen. Lange tijd
vormde dit gedeelte van de Zuid-Willemsvaart het drukst bevaarde deel.
Er waren de meeste bevrachters gevestigd en ook waren er
scheepsbenodigdheden te krijgen. De naar de Bossche burgemeester R.J.J.
Lambooij genoemde brug die zich tegenwoordig naast het onderhavige pand
bevindt dateert uit omstreeks 1970 en ligt ter plekke van de vroegere
sluis O die verderop naar het westen is verplaatst. Nog altijd is te
zien dat het kanaal onder deze brug iets smaller is, verwijzende naar
deze sluis.  

Het vroegere sluiswachtershuisje aan de Van Veldekekade 35 dateert uit 
circa 1910-1915 en is uitgevoerd in Neorenaissancetrant. Karakteristiek
is dan vooral de toepassing van een trapgevel, vensters met
kruiskozijnen en luiken. Ook de veelruits roedenverdeling van de ramen
en bovenlichten is beпnvloed door de voorbeelden van de Hollandse
Renaissance uit de late 16de en vroege 17de eeuw. In de wijze waarop
genoemde motieven in het onderhavige geval zijn toegepast is het ontwerp
karakteristiek voor de heroriлntatie op de historiserende vormentaal
zoals die zich vooral in het begin van de 20ste eeuw manifesteerde
(Nieuw-Historisme).   

Verbouwingstekening 1989.

In 1985 diende Rijkswaterstaat, directie Noord-Brabant het
vergunningsverzoek in voor de bij de woning gelegen garage. Deze is ter
plekke van een gesloopte loods gebouwd. 

Vier jaar later zijn de plannen getekend voor een verbouwing waardoor
aan de woning een doucheruimte werd toegevoegd.  Daartoe is de uitbouw
aan de linkerzijde van het pand ter hoogte van de oksel verlengd. Ook
ditmaal was de directie Noord-Brabant van Rijkswaterstaat de
opdrachtgever. De verlenging gebeurde overeenkomstig de bestaande
vormgeving.  

 

Ligging:

Het pand is aan de noordzijde van de Van Veldekekade gesitueerd, vlak
langs de Zuid-Willemsvaart (zuidelijke oever). Hier bevindt het
vrijstaande object zich op een bijbehorend perceel aan de voet van de
Lambooij-brug langs het tracй van de Merwedelaan. Deze brug verbindt de
wijk De Bazeldonk met de benoorden het water gelegen Aa-wijk
(Grevelingen). De woning is met de voorgevel op het noorden gericht en
met de achtergevel naar de haaks op de Van Veldekekade aansluitende
Melis Stokestraat.     

           

Beschrijving

Algemeen (hoofdvorm, kap):

De woning heeft een samengestelde plattegrond en telt ййn bouwlaag en
een zolderverdieping. De zolder is opgenomen onder een schilddak met de
nok evenwijdig aan de voorgevel. Aan de linkerzijde bevindt zich een
afsteek en links aan de voorzijde een steekkap. De schilden zijn gedekt
met gesmoorde Tuiles-du-Nord. Op de nok en op de afsteek bevindt zich
een bakstenen schoorsteen. Verder heeft het dak houten lijstgoten op
dito klossen. Het metselwerk van de gevels bestaat uit bruine baksteen
in kruisverband. Langs de bovenzijde is er een bakstenen rollaag. De
ramen, deuren en kozijnen zijn in hout uitgevoerd. Aan de bovenzijde van
vensters en ingangen bevindt zich een bakstenen strek en ook de
lekdorpels zijn in baksteen uitgevoerd.    

Voorgevel:

De voorgevel (noordzijde, langs de Zuid-Willemsvaart) heeft een breedte
van twee vensterassen en is asymmetrisch. De linker as vormt een fors
risaliet dat wordt beлindigd door een trapgevel. Hier ontvangt de
begane grond daglicht door een venster met een kruiskozijn en houten
paneelluiken. Het venster heeft enkelruits ramen en 12-ruits
bovenlichten. Smeedijzeren sierankers markeren de overgang naar de
trapgevel waarin zich een zoldervenster met een 12-ruits draairaam
bevindt. De trapgevel heeft door hardstenen consoles ondersteunde
schouders en is voorzien van dekplaten in dito materiaal. Geheel
bovenaan bevindt zich een derde muuranker. Rechts van het risaliet is de
hoofdingang van het huis gesitueerd. Deze bevat een enkelvoudige deur en
een 12-ruits bovenlicht. Rechts hiervan is er een klein venster met een
6-ruits raampje.  

Zijgevels:

Aan de rechterkant (westzijde) heeft de woning links een gevelopening.
De linker zijgevel (oostkant) springt links – onder voornoemde afsteek
– naar voren. Deze uitbouw heeft aan de voorkant een klein liggend
venster met een 6-ruits raampje. Rechts is de uitbouw verlengd (in
dezelfde stijl als de bestaande bouw) en hier bevindt zich aan de
rechter zijkant een venster met een 12-ruits raam. Een venster met een
kruiskozijn en luiken als in de voorgevel is uiterst rechts in de
hoofdmassa gelegen.   

Achtergevel:

Aan de achterkant (zuidzijde, langs de Van Veldekekade) heeft de woning
drie gevelopeningen waarvan de bovenlichten 6-ruits zijn. Voornoemde
uitbouw langs de oostelijke zijgevel is hier voorzien van een ingang.   


Ruimtelijke indeling:

Blijkens de verbouwingstekening uit 1989 bestaat het middendeel van de
woning uit een ongedeelde woonkamer. Links hiervan bevindt zich de
keuken en rechts een slaapkamer. De slaapkamer is tegen de achterwand
van de entreehal met trappenhuis gesitueerd.  

Constructies:

Er is geen nadere documentatie voorhanden. Het pand zal enkelvoudige
houten balklagen hebben, hetgeen wordt gestaafd door de gesmede
muurankers. De balken liggen dan haaks op de voorgevel.  

Interieurelementen:

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen: 

Het pand bevindt zich in een bijbehorende tuin. Aan de oostkant van de
woning bevindt zich een later gerealiseerde (buiten de bescherming
vallende) garage.    

Literatuur/bronnen:

Hoogbergen, Th., De Zuid-Willemsvaart 1822-1826, in: Boschboombladeren
(1997), p. 15-24 

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhagen, C., De geschiedenis van de Zuid-Willemsvaart. Het kanaal van
eenheid en scheiding, Someren 2000

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005Motivering
voor plaatsing op de gemeentelijke monumentenlijst

1. Architectonische en stedenbouwkundige waarden

De vroegere sluiswachterswoning aan de Van Veldekekade 35 heeft
stedenbouwkundige waarde door de in het oog vallende ligging aan de voet
van de Lambooij-brug aan de rand van de wijk De Bazeldonk. Vooral vanaf
de noordzijde van de Zuid-Willemsvaart gezien neemt het object een
opmerkelijke positie in door zijn markante deels verspringende opzet en
de gevarieerde vormgeving met een trapgevel en vensters met veelruits
ramen en luiken. Tezamen met het water van de Zuid-Willemsvaart en de
vrij forse groenelementen in de nabije omgeving maakt het object deel
uit van een waardevol historisch ensemble. 

2. Bouw- en/of kunsthistorische waarden

De omstreeks 1910-1915 gebouwde voormalige sluiswachterswoning heeft
architectuurhistorische waarde als een goed en in zijn uiterlijke
verschijningsvorm overwegend gaaf bewaard gebleven voorbeeld van
utitliteitsbouw die ten dienste stond van de waterhuishouding.
Karakteristiek voor het in een neorenaissancistische trant vormgegeven
pand is de toepassing van motieven die zijn ontleend aan de Hollandse
Renaissance. In de wijze waarop de trapgevel, vensters met kruiskozijnen
en luiken zijn toegepast, sluit het ontwerp aan bij de
nieuw-historiserende ontwikkelingen zoals die zich vooral in de eerste
decennia van de 20ste eeuw manifesteerden.     

3. Cultuurhistorische waarden

Het bouwwerk heeft cultuurhistorische waarde als een goed herkenbaar en
gaaf bewaard gebleven restant van het historische sluiscomplex dat zich
ter plekke van de tegenwoordige Lambooij-brug bevond. Het als woning
voor de sluiswachter dienende huisje stond ten dienste van Sluis O die
later meer naar het westen is verplaatst. Behalve deze woning verwijst
ook de bij dit object zichtbare versmalling in het tracй van de
Zuid-Willemsvaart nog naar de vroegere sluis. De in 1822-1826 aangelegde
Zuid-Willemsvaart vormt een belangrijke illustratie van de
sociaal-economische historie van Den Bosch. Als een voorbeeld van de
voor dit kanaal ten dienste staande historische infrastructuur
vertegenwoordigt het onderhavige bouwwerk zeldzaamheidswaarde in de
gemeente ’s-Hertogenbosch.   

Het object Van Veldekekade 35, bestaande uit een voormalige
sluiswachterswoning uit circa 1910-1915, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Van Veldekekade 35                            
      ’s-Hertogenbosch, GMSP II

  PAGE  4 

