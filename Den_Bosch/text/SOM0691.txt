’s-Hertogenbosch

Vlijmenseweg 1C

Kadastraal	: ’s-Hertogenbosch, K-4992

Monumentnr.	: SOM0691

Huidige functie	: woonhuis	Bouwjaar	: wrsl. circa 1800

Architect	: 

Oorspr.functie	: boerderij (pleisterplaats)

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 03-08-2009



globale aanduiding van het perceelContext

Cafй Van den Heuvel, zo rond 1900-1905   HYPERLINK
"http://www.bastionoranje.nl"  www.bastionoranje.nl 

(Bouw)historie:

Het pand is gesitueerd in het westen van Den Bosch. Hier maakt het
object deel uit van de uitbreidingswijk Deuteren (Schutskamp) die ter
plekke van de gelijknamige buurtschap is gerealiseerd. Tot 1933 behoorde
Deuteren bij de gemeente Cromvoirt, waarna het zuidelijke deel van deze
gemeente bij Vught werd gevoegd en het gedeelte ten noorden van de
Deutersestraat bij ’s-Hertogenbosch. Door het niveauverschil is onder
meer bij de Simon Stevinweg nog altijd te merken dat het oude Deuteren
op een moerasterp was gesitueerd. Jarenlang werd het gebied
geconfronteerd met overstromingen. Door de als een waterdoorlaat
fungerende Moerputtenbrug uit 1890 en door de aanleg van het Drongelens
Kanaal in 1910 is hieraan een einde gekomen. 

Vanaf 1949 kwam er de nieuwe wijk Deuteren te liggen, bestemd voor de
arbeidersklasse. Later breidde Den Bosch zich nog verder uit naar het
westen (Schutskamp en Kruiskamp), waardoor het gebied nu nagenoeg geheel
verstedelijkt is. Het over de Vlijmenseweg voortrazende verkeer zet er
de toon. Aan de zuidzijde van deze weg is enige tijd geleden begonnen
met de kolossale nieuwbouw van het nieuwe Jeroen Boschziekenhuis. 

Van de vele op terpen gelegen boerderijtjes die zo karakteristiek waren
voor het oude Deuteren is het merendeel verdwenen. Bij  de aansluiting
van de Vlijmenseweg en de Oude Vlijmenseweg zijn er evenwel nog altijd
enkele voorbeelden te vinden, in een welhaast als een reservaat nog
bestaande groene omgeving. Zo bevindt zich hier aan de Vlijmenseweg nog
steeds de witte boerderij van Passchier (nu in gebruik als een
scoutinglokaal). Ook aan de overkant, op de nrs. 52-54-56 is nog oude
agrarische bebouwing te vinden en even verderop naar het noorden, op de
hoek van de Kooikersweg en de Oude Vlijmenseweg staat de boerderij
Klein-Deuteren. Het onderhavige pand, op de hoek van de Vlijmenseweg en
de Oude Vlijmenseweg, is de oude boerderij Groot-Deuteren.

Deze boerderij was sinds mensenheugenis het eigendom van de familie Van
den Heuvel die er nog tot omstreeks 1965 het boerenbedrijf uitoefende.
Tegelijkertijd was er een cafй gevestigd, dat nog altijd kan worden
herkend door de grote gaanderij langs de voorkant. Het was Cornelis van
den Heuvel die dit cafй in de loop van de 19de eeuw was begonnen. De
koppeling van een boerderij aan een pleisterplaats of cafй was
overigens niet ongebruikelijk in het oude Deuteren. Ook genoemde
boerderij aan de Kooikersweg was tegelijk een pleisterplaats. Zeker aan
en nabij de weg vanuit Vlijmen naar ‘de grote stad’ vormden
dergelijke etablissementen een welkome halteplaats. 

De boerderij Groot-Deuteren heeft een hoge ouderdom en is in ieder geval
reeds op de Topografisch-Militaire kaarten uit 1868 en 1899 te
onderscheiden. Vermoedelijk dateert het object uit omstreeks 1800 en
mogelijk zelfs uit de late 18de eeuw. De bouwmassa is in fasen tot stand
gekomen. Uit de tweede helft van de 19de eeuw dateert de gaanderij met
zijn gietijzeren sierkolommen die uiteraard vanwege de ingebruikname als
cafй werd gerealiseerd. 

Top. Mil. kaart 1868   HYPERLINK "http://www.watwaswaar.nl" 
www.watwaswaar.nl 

Top.Mil. kaart 1899   HYPERLINK "http://www.watwaswaar.nl" 
www.watwaswaar.nl 

Ligging:

Het object is gelegen aan de noordzijde van de Vlijmenseweg, op een
perceel dat grenst aan de westelijke hoekaansluiting van de Oude
Vlijmenseweg. Het betreffende perceel maakt deel uit van de vroegere
bouwlanden in het Bossche buitengebied, waar deze ingekaderd liggen
tussen de  Vlijmenseweg (z.w.), de Rijzertlaan (n.w.), de Hoeflaan
(n.o.) en de Oude Vlijmenseweg (z.o.). Deze groenstrook markeert de
zuidgrens van uitbreidingswijk De Schutskamp/ Deuteren.    

             

Beschrijving

Algemeen (hoofdvorm, kap):

Het pand heeft een in hoofdzaak rechthoekige plattegrond, met langs de
rechterzijde trapsgewijs terugspringende bouwdelen. Het aan de voorzijde
gelegen woon- en (voormalige) cafйgedeelte sluit achter aan op een
deel. Aan de voorzijde is de bouwmassa anderhalflaags en voorzien van
een schilddak met rode muldenpannen dat langs de linkerzijde van het
pand evenwel aansluit op een topgevel. Een haaks op het voorste bouwdeel
gelegen zadeldak met gelijke dekking omvat de zolderverdieping van het
anderhalflaags bouwdeel waarmee de boerderij op de deel aansluit. Langs
de linkerzijde is dit bouwdeel evenwel voorzien van een plat dak. Het
zadeldak is langs de nok van twee bakstenen schoorstenen voorzien. Een
eveneens met rode muldenpannen gedekte mansarde vormt de kap van de
deel. Alle bouwdelen zijn witgepleisterd. Ramen en deuren bestaan uit
hout.    

         

Voorgevel:

Aan de voorkant (zuidzijde) bevindt zich langs de volle breedte van het
pand een gaanderij met vier gietijzeren sierkolommen. De vloer van de
gaanderij is later vernieuwd. De kolommen zijn vervangen. Ze schragen
het als een afsteek over de gaanderij voortgezette deel van de hier
gelegen kap. Ook de dakbedekking is later vervangen. Een houtgezaagde
druiplijst met siermotieven loopt langs de onderzijde van de mastgoot.
Langs de achterwand van de gaanderij is in het midden de hoofdingang van
het pand gesitueerd, met een niet-oorspronkelijke deur en een enkelruits
(= zonder roedenverdeling) bovenlicht. Aan weerskanten van de ingang
bevinden zich telkens twee vensters met een (schuif-)raam met 4-ruits
roedenverdeling en een enkelruits bovenlicht. 

  

Zijgevels:

Langs de rechter zijde (oostkant) heeft het voorste bouwdeel enkele
vensters als aan de voorkant, alsmede hierboven liggende lage
zoldervensters (‘mezzanino’). 

Het middelste bouwdeel bevat links eveneens twee vensters met een
4-ruits schuifraam en een daarboven gelegen laag zoldervenster met
telkens twee enkelruits raampjes. Rechts is er een venster met een
6-ruits schuifraam. Hierboven is een luikopening gesitueerd. 

De deel heeft drie getoogde stalvensters met een 6-ruits raam. 

  

De linker zijgevel (westkant) van het voorste bouwdeel heeft links twee
vensters als aan de voorzijde. Uiterst rechts een langs de gaanderij
gelegen venster met een 4-ruits raam. Rijkbewerkte smeedijzeren
sierankers markeren de positie van de balklaag. In de op het dak
aansluitende topgevel twee vensters met een 4-ruits schuifraam. 

Langs het middelste bouwdeel bevinden zich enkele vensters en ingangen.
Geheel links – langs de deel – vier stalvensters als genoemd.  

Achtergevel:

Aan de achterkant (noordzijde) van de deel zijn er verschillende
gevelopeningen, waaronder een hooiluikopening. 

Ruimtelijke indeling:

Er is geen nadere documentatie voorhanden.    

Constructies:

Het gebouw zal zijn voorzien van houten balklagen.   

Interieurelementen:

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen: 

Het pand bevindt zich op een bijbehorend terrein dat deels nog uit
bouwland bestaat. Direct rondom het bouwwerk staan verschillende hoge
bomen, waaronder linde en kastanje. Deze vallen tevens onder de
bescherming. Verder is er aan de achterkant een vrijstaand bouwdeel in
Engelse stijl met een gemetselde onderbouw. Hierboven bestaat dit
bouwdeel uit gepotdekseld houtbeschot. Het gebouw heeft een zadeldak en
behoort eveneens tot het monument.

   

Literatuur/bronnen:

Deurzen, W. van, Deuteren. Een dijk van een wijk, s.l. s.a. 

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

De voormalige boerderij + bijgebouw en bomen aan de Oude Vlijmenseweg 1
heeft situationele waarde als een markant en opvallend bouwwerk bij de
aansluiting van deze weg op de Vlijmenseweg. Langs de tegenwoordig als
een drukke snelweg fungerende Vlijmenseweg vormt het object mede door de
langs de voorzijde gelegen gaanderij met sierkolommen een opmerkelijke
blikvanger. Tezamen met het rondomliggende hoge geboomte en een
bijbehorende deels in hout opgetrokken schuur maakt het object deel uit
van een waardevol historisch ensemble. Dit ensemble vormt een onderdeel
van de langs de zuidrand van de wijken Deuteren en Schutskamp gelegen
groenstrook die een restant vormt van het oude buitengebied ten westen
van Den Bosch. 

2. Bouw- en/of kunsthistorische waarden

De waarschijnlijk uit omstreeks 1800 daterende boerderij
vertegenwoordigt hoge architectuur- en bouwhistorische waarde als een
voorzover uitwendig zichtbaar goed en gaaf bewaard gebleven historisch
voorbeeld van agrarische bebouwing in het buitengebied van de gemeente
‘s-Hertogenbosch. Zowel in de detaillering als in de hoofdvorm is het
authentieke karakter goed behouden gebleven. Karakteristiek is onder
meer de uit diverse bouwdelen bestaande massa waarin verschillende
ontstaansfasen zijn te onderscheiden, waaronder een gaanderij met voor
zijn ontstaansperiode (19de eeuw) kenmerkende gietijzeren sierkolommen. 
    

3. Cultuurhistorische waarden

Het bouwwerk heeft cultuurhistorische waarde als een relict van de
vroegere agrarische bedrijvigheid in het gebied net ten westen van Den
Bosch. Hier vormt de voormalige boerderij Groot-Deuteren ййn van de
weinige bewaard gebleven objecten die nog een helder beeld geven van de
oude buurtschap Deuteren waarvan het merendeel van de op terpen gelegen
boerderijen inmiddels verloren is gegaan. Temeer omdat ook het
bijbehorende erf met geboomte gaaf behouden is gebleven is er sprake van
enige zeldzaamheidswaarde. De cultuurhistorische betekenis wordt
versterkt doordat de boerderij lange tijd tevens in gebruik is geweest
als een cafй ofwel pleisterplaats, hetgeen eveneens karakteristiek is
voor de ontwikkelingen in het oude Deuteren. De cafй-functie kan nog
altijd worden afgelezen aan de hand van de langs de voorgevel gelegen
gaanderij. 

Het object Oude Vlijmenseweg 1, bestaande uit een voormalige boerderij
annex pleisterplaats wrsl. uit circa 1800 met bomen en vrijstaande
schuur, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Oude Vlijmenseweg 1                           
     ’s-Hertogenbosch, GMSP II

  PAGE  5 

