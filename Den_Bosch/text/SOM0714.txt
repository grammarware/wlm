’s-Hertogenbosch

Vughterweg 37

Kadastraal	: ’s-Hertogenbosch, I-1574

Monumentnr.	: SOM0714

Huidige functie	: wonen	Bouwjaar	: 1933-1934

Architect	: J.A. van Esch

Oorspr.functie	: wonen

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 18-02-2009



Context

(Bouw)historie:

De Vughterweg waaraan het pand is gelegen vormt ййn van de oude
uitvalswegen van de stad en is de verbindingsweg tussen Den Bosch en
Vught. Op oud kaartmateriaal is de weg goed te zien. Via de binnen de
vesting Den Bosch gelegen Vughterstraat en de Vughterpoort bereikte men
deze langs de Dommel gesitueerde uitvalsweg. Zoals gebruikelijk bij de
meeste steden en dorpen kwam er ook hier in de late 19de en eerste helft
20ste eeuw lintbebouwing in de vorm van villa’s en grote huizen in
bijbehorende tuinen die aan Den Bosch en Vught een welvarend aanzicht
verleenden. Verder is er direct ten westen van de bebouwing waartoe het
onderhavige pand behoort een klein villawijkje (Vughterpoort) dat uit
het interbellum dateert. Dit uit de Willem van Oranjelaan bestaande
wijkje is aangelegd ter plekke van een gesloopte gasfabriek. Het
onderhavige pand maakt deel uit van deze wijk.   

Deze villa is in 1933-1934 gebouwd naar een ontwerp van architect J.A.
van Esch uit Oisterwijk, een architect waarover vooralsnog geen nadere
informatie voorhanden is. Hij voerde het pand uit in een
tradtioneel-zakelijke trant. Karakteristiek is de vrij ingetogen opzet
met de nadruk op zorgvuldig gemetselde gevels en breed overstekende
kappen met steile schilden. Door de deels verspringende opzet met
diverse in elkaar grijpende bouwdelen kreeg het object de
schilderachtige uitstraling die zo karakteristiek is voor de
landhuisachtige villabouw uit het interbellum. Door de ligging op de
hoek van twee straten heeft het bouwwerk een belangrijke
stedenbouwkundige betekenis, hetgeen wordt geaccentueerd door de
representatief vormgegeven gevels. De in een oksel ‘geschoven’
hoekserre met balkon zorgt voor een harmonieuze overgang van de ene
straat naar de andere. 

In de loop van de tijd onderging de villa voorzover uitwendig zichtbaar
geen ingrijpende wijzigingen. Het authentieke karakter is goed behouden
gebleven.          

Ligging:

Het pand ligt vrijstaand aan de westzijde van de tegenwoordig als een
drukke verkeersweg fungerende Vughterweg. Hier maakt het object deel uit
van een reeks in een rechte lijn gegroepeerde villa’s vlakbij de
aansluiting op een langs een plantsoen gesitueerde halfronde reeks. Het
object is er op de zuidoostelijke hoek van de Willem van Oranjelaan
(zuidelijke deel) gesitueerd. Verder bevindt zich hier laanbeplanting in
de vorm van forse platanen.         

Beschrijving

Algemeen (hoofdvorm, kap):

Het bouwwerk heeft een samengestelde plattegrond en telt twee bouwlagen
en een zolderverdieping. De zolder is gevat onder een hoog zadeldak met
de nok evenwijdig aan de langs de Vughterweg gelegen voorgevel. Zowel
voor als achter sluit hier een steekkap op aan, eveneens in de vorm van
een zadeldak. De dakschilden zijn breed overstekend, voorzien van houten
bakgoten en gedekt met gesmoorde verbeterde Hollandse pannen. Op de nok
van het hoofddak bevindt zich een bakstenen schoorsteen. Verder is de
voorste steekkap gecombineerd met een hoge bakstenen schoorsteen. Op het
achterschild bevat de hoofdkap een kleine houten dakkapel. De gevels
zijn gemetseld in roodbruine handvormsteen in kettingverband. De ramen
en deuren bestaan uit hout. Langs de vensters bevinden zich zwarte
tegellekdorpels en aan de bovenzijde zijn ze voorzien van een rollaag.  


Voorgevel:

De op de Vughterweg gerichte voorgevel (oostzijde) is asymmetrisch.
Links sluit een tweelaags bouwdeel met steekkap op de gevel aan. Hiervan
vormt de topgevel een eenheid met voornoemde hoge schoorsteen. Een
omhoekende gootpartij markeert de linker hoek van deze uitbouw. Op de
begane grond bevindt zich hier een licht gebogen erker met enkelruits
ramen en bovenlichten. Op de verdieping voorziet een drielichtsvenster
met veelruits ramen de uitbouw van daglicht. Geheel bovenin is er een
klein zoldervenster. Een in de oksel gesitueerde ййnlaags
serre-uitbouw met een afgeschuinde hoek markeert de rechter gevelhelft.
Hier bevinden zich verschillende vensters met enkelruits ramen en
bovenlichten. Het balkon aan de bovenzijde heeft langs de borstwering
een houten bloembak en is toegankelijk via twee ingangen met een
enkelvoudige deur.          

Zijgevels:

Aan de rechter zijde (noordkant, aan de Willem van Oranjelaan) bevindt
zich de hoofdingang. Deze is voorzien van een enkelvoudige deur met
deurrooster, ingeklemd tussen nevenlichten en overhuifd door een houten
luifel. Rechts is er een venster met drie enkelruits ramen met
glas-in-lood. Op de verdieping bevindt zich links een hoog
trappenhuisvenster met een forse middenlatei en vier veelruits ramen met
glas-in-lood. Rechts op de verdieping is er een venster met twee ramen,
eveneens met roedenverdeling. De topgevel waarin de bouwmassa hier
uitmondt bevat een zoldervenster met daarboven een strook
siermetselwerk. 

Links (zuidzijde) is de topgevel vergelijkbaar uitgevoerd. Op de begane
grond bevindt zich hier een pui met een dubbele tuindeur. De verdieping
ontvangt daglicht via drie dicht naast elkaar gelegen vensters.   

Achtergevel:

Op de achtergevel (westkant) sluit rechts een ййnlaags bouwdeel met
een steekkap aan. De uitbouw vormt een garage die vanaf de Willem van
Oranjelaan bereikbaar is via een onder een rondboog gevatte ingang met
een dubbele deur.  Zowel de uitbouw als de hoofdmassa bevatten
verschillende vensters in een wisselend formaat. 

 

Ruimtelijke indeling:

Blijkens de bouwtekeningen is het pand ingedeeld rondom een op de
hoofdingang aansluitende hall met trappenhuis. Langs de voorgevel kwamen
de huiskamer met hoekserre en langs de linker zijgevel werd de salon
gesitueerd. Op de verdieping biedt een overloop toegang tot de
verschillende slaapkamers. Kelder aanwezig. 

Constructies:

Uitgaande van de bouwpraktijk in de betreffende ontstaansperiode heeft
het pand enkelvoudige houten balklagen.   

 

Interieurelementen

Het interieur is niet bezocht.  Het interieur is mede beschermd voor
zover het monumentale waarden omvat.

Erf, bijgebouwen, diversen:

Langs de voortuin bevinden zich in roodbruine handvormsteen gemetselde
tuinmuurtjes met een rollaag.   

Literatuur/bronnen:

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterweg 37 heeft stedenbouwkundige waarde vanwege de
samenhang met de historische gebouwde omgeving die dateert uit de
periode van het interbellum. Het pand maakt deel uit van een gave reeks
gevarieerd vormgegeven historische villa’s in bijbehorende tuinen.
Door de alzijdige opzet van het ontwerp, met afwisselend en
representatief vormgegeven gevels die aan alle zijden van het huis vanaf
de openbare weg goed zichtbaar zijn en voor een harmonieuze overgang van
de ene straat naar de andere zorgen heeft het op de hoek van de
Vughterweg en de Willem van Oranjelaan gelegen pand bijzondere
stedenbouwkundige betekenis.      

2. Bouw- en/of kunsthistorische waarden

Het in 1933-1934 door architect J.A. van Esch uit Oisterwijk gebouwde
pand is een goed voorbeeld van villabouw uit het interbellum.
Karakteristiek voor deze zowel in de hoofdvorm als in de detaillering
gaaf bewaard gebleven en in een traditioneel-zakelijke trant vormgegeven
villa is de afwisselende opzet met deels verspringende bouwdelen, hoge
pannendaken, diverse van roedenverdeling voorziene ramen en een garage
met een rondboogingang.  Door zijn opzet en vormgeving geeft het ontwerp
een helder beeld van de contemporaine ontwikkelingen.       

3. Cultuurhistorische waarden

Het gebouw heeft cultuurhistorische waarde als markant voorbeeld van
villa-architectuur uit de jaren 1930. Het bouwwerk geeft een goede
indruk van de wijze, waarop de gegoede middenklasse in deze periode was
gehuisvest. Daarnaast verwijst het pand, als onderdeel van de
representatieve bebouwing langs een uitvalsweg van de stad naar de
contemporaine ideeлn omtrent de invulling van de op een stad of dorp
aansluitende toegangswegen. Als een onderdeel van de bebouwing langs de
rand van het kleine villawijkje Vughterpoort verwijst het object naar de
Bossche stadsuitbreidingen tijdens het interbellum toen dit wijkje ter
plekke van een gesloopte gasfabriek is aangelegd.

   

Het object Vughterweg 37, bestaande uit een vrijstaande villa uit
1933-1934 met bijbehorende lage tuinmuurtjes, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterweg 37                                 
          ’s-Hertogenbosch, GMSP II

  PAGE  4 

