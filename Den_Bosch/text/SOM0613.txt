’s-Hertogenbosch

Julianaplein 23-25

Kadastraal	: ’s-Hertogenbosch, I-1294, I-2045

Monumentnr.	: SOM0613

Huidige functie	: kantoren	Bouwjaar	: 1911

Architect	: K.C. Suyling en Zn.  

Oorspr.functie	: wonen

 

Verbouwingen	: 1933 (nr. 23)

Archief		: Gemeente ’s-Hertogenbosch, afdeling BAM

Datum document: 09-02-2009



globale aanduiding van de percelenContext

(Bouw)historie:

Het pand bevindt zich in de wijk ’t Zand die zich ten westen van de
Bossche binnenstad bevindt. ’t Zand vindt zijn oorsprong in de late
19de eeuw toen Den Bosch na het opheffen van de vestingfunctie kon
worden uitgelegd. Op basis van de plannen van stadsarchitect  F.M.L.
Kerkhoff werd in 1889 begonnen met de aanleg van de nieuwe wijk die in
hoofdzaak bestemd was voor villabouw. Nog voor het opheffen van de
vestingfunctie (1874) was er overigens een station gerealiseerd, toen in
1868 de nieuwe spoorlijn Utrecht-’s-Hertogenbosch-Eindhoven feestelijk
in gebruik werd genomen. De wijk ’t Zand diende door haar opzet en
villabebouwing een monumentale entree te vormen voor de stad.  

Nog altijd blijkt dit bijvoorbeeld uit de door neorenaissancistische
herenhuizen omzoomde Stationsweg die vanaf het station naar het
stadscentrum leidt. Tezamen met de Oranje Nassaulaan en de
Koninginnenlaan vormt de Koningsweg er een haaks op de Stationsweg
gelegen boulevard waarlangs zich eveneens reeksen herenhuizen bevinden.
De in 1903 geplaatste Drakenfontein (architect J. Dony) markeert het
kruispunt van deze boulevard en de Stationsweg. 

Het Julianaplein vormt een afwisselende onderbreking van het langgerekte
tracй van de Koningsweg en Oranje Nassaulaan, op een vergelijkbare
manier als het op de Koninginnenlaan aansluitende Emmaplein.
Aanvankelijk heette het Julianaplein overigens het Oranje Nassauplein
maar ter gelegenheid van de geboorte van prinses Juliana in 1909 kreeg
het plein in dat jaar de huidige naam. De rondomliggende bebouwing
dateert uit de vroege 20ste eeuw en bestaat aan de westzijde uit een
aaneengesloten gevelwand met herenhuizen. Aan de oostkant bevinden zich
grote vrijstaande villa’s. Momenteel is het Julianaplein een druk
verkeersplein, maar oorspronkelijk was er een parkachtige aanleg en
stond er het H. Hartmonument dat later naar het Emmaplein is verplaatst.


Het dubbele herenhuis aan het Julianaplein 23-25 dateert uit 1911 en is
gebouwd naar een ontwerp van de in zijn tijd gerenommeerde Bossche
architect K.C. Suyling. Opdrachtgever was H.P. Welsch, koopman aan de
Schapenmarkt. Het is bekend dat er in 1928 op nr. 23 ene A.J.E. Mathon
woonde en in 1933 Fr. Rouppe van der Voort. Nr. 25 werd in 1928 bewoond
door mej. A.H. Hutten en de weduwe van H.P. Welsch. Tegenwoordig zijn de
woningen als kantoor in gebruik.  

  

Het bureau K.C. Suyling en Zn., ook wel bekend als Suyling Van Teefelen
en De Nijs, leverde in de eerste helft van de 20ste eeuw een groot
aantal ontwerpen in verschillende stijlvormen. Bekend is onder meer het
imposante eerste hoofdkantoor van de vroegere PNEM aan de Koningsweg 66
uit 1921. Dit gebouw toont de invloed van het Rationalisme maar is ook
verwant aan de vernieuwend-klassieke vormentaal van K.P.C. de Bazel. Ook
de in Amsterdamse Schooltrant vormgegeven Beekmanschool aan de Van der
Does de Willeboissingel is door Suyling ontworpen (1927). In een
mengstijl van traditionele en rationalistische motieven zijn de
verschillende herenhuizen die hij in de vroege 20ste eeuw aan het
Julianaplein en de nabijgelegen Stationsweg bouwde.  

Suyling voerde Julianaplein 23-25 uit in een ingetogen rationalistische
trant, met markante groengeglazuurde speklagen en topgevels met
‘Engelse’ erkervensters (bay-window c.q. oriel). Houten erkers,
enige decoratieve geveldammen en een onder een rondboog gevatte
balkonpui versterken het gevarieerde karakter van de twee huizen.
Doordat de gevel van nr. 25 via een schuine hoek naar voren springt
zorgt dit pand voor een harmonieuze overgang naar het verspringende deel
in de betreffende gevelwand. 

In 1933 liet bovengenoemde Rouppe van der Voort de woning op nr. 23
verbouwen. Architect P. Stevels uit Helvoirt voegde toen blijkens de
bouwcorrespondentie een bijkeuken en enkele bergplaatsen voor “nootjes
[waarschijnlijk cokes of ‘eierkolen’] en anthraciet” toe.    

Zoals gezegd verloren de woningen hun oorspronkelijke functie. Het
authentieke karakter is vrij goed behouden gebleven maar de voorgevel
van nr. 25 is later grijs overgeschilderd. Dit doet afbreuk aan de
monumentale waarde.

      

Ligging:

Het dubbele herenhuis ligt aan de westzijde van het Julianaplein, direct
rechts van een fors naar voren springend deel binnen de betreffende
gevelwand. De gevelwand is aaneengesloten van opzet en bevindt zich
tussen de Hertogstraat en de Colvenierstraat. Het Julianaplein vormt een
verkeerspleintje op het raakvlak van de Koningsweg (naar het zuiden) en
de Oranje Nassaulaan. Bedoeld bouwwerk sluit direct aan op de rooilijn. 
 

Beschrijving

Algemeen (hoofdvorm, kap):

Het bouwwerk heeft een samengestelde plattegrond en telt drie bouwlagen
en een zolderverdieping. De zolder is opgenomen onder een plat dak met
langs de voorzijde een ‘showkap’ in de vorm van een evenwijdig aan
de voorgevel gelegen zadeldak met gesmoorde kruispannen. Topgevels met
zadeldakvormige steekkappen sluiten op de showkap aan. Tussen de
steekkappen bevinden zich een schoorsteen en een houten dakkapel met een
lessenaarsdakje. Het metselwerk van de gevels is uitgevoerd in baksteen
in kruisverband maar op nr. 25 later overgeschilderd. Ze hebben
hardstenen plinten en zijn verlevendigd met enkele 

groengeglazuurde speklagen. Langs de bovenzijde bevinden zich houten
lijstgoten met klossen. Langs iedere bouwlaag bevinden zich smeedijzeren
ankers. De ingangen en vensters hebben hardstenen onder- en lekdorpels.
Ze worden beлindigd door gemetselde strekken en bevatten originele
houten ramen en deuren.  

     

    

Voorgevel:

De twee huizen zijn vergelijkbaar gedetailleerd en opgezet. Nr. 25
springt naar voren ten opzichte van nr. 23 en is via een afgeschuinde
travee met dit adres verbonden. Inclusief de schuine travee is het pand
op eerstgenoemd adres vier vensterassen breed. Nr. 23 heeft een breedte
van drie assen. In beide gevallen bevindt zich links de via een
hardstenen stoep bereikbare ingang, gevuld met een paneeldeur met
schouderboogdetaillering. Boven het kalf bevindt zich een enkelruits
bovenlicht. Nr. 25 heeft rechts van de ingang drie vensters met een
enkelruits schuifraam, op nr. 23 zijn er twee van dergelijke vensters.
Op de verdieping is er op beide adressen een driezijdige houten erker.
Op nr. 25 omvat deze de twee middelste vensterassen en bevindt zich aan
weerskanten telkens ййn venster. Op nr. 23 bevindt zich links een
venster en rechts voornoemde erker. In de bovenlichten van de erker op
nr. 23 bevindt zich decoratief glas-in-lood in Jugendstil. Beide erkers
vormen aan de bovenzijde een klein balkon met een smeedijzeren sierhek.
De betreffende vensteras wordt langs de randen geleed door gemetselde
geveldammen die reiken tot aan de topgevels waarmee de beide panden zijn
verlevendigd. Vensters die minder hoog zijn doorgestoken dan de overige
exemplaren voorzien de bovenste verdieping van daglicht en vormen een
afwisseling voor de balkonpuien met dubbele deuren. Op nr. 25 is de pui
vrij sober opgezet maar bij het buurpand is de pui gecombineerd met
neven- en bovenlichten die zijn gevat onder een gemetselde rondboog met
sluitstenen. Voornoemde topgevels hebben schuine zijden met tamelijk
brede overstekken en zijn verlevendigd met houtbeschot. In het midden
bevatten ze een Engels erkervenster. Deze erkers zijn driezijdig en
voorzien van ramen met veelruits roedenverdeling.  

Zijgevels:

Aan beide zijden sluit het bouwwerk aan op de belendende bebouwing.    

Achtergevel:

De achtergevel is vanaf de openbare weg niet te zien.  

Ruimtelijke indeling:

De twee woningen hebben een klassieke herenhuisindeling, met een opzij
gelegen gang/trappenhuis en aan ййn zijde daarvan gelegen
hoofdvertrekken. Het is niet bekend in hoeverre de indeling
oorspronkelijk is gebleven. In de originele opzet hebben beide woningen
op de begane grond twee hoofdvertrekken en suite, met daarachter een
serre. Ook de keuken is op de begane grond gesitueerd, op het uiteinde
van de gang en gecombineerd met een kelder. Op de verdieping scheidt de
zoldertrap de twee hoofdvertrekken van elkaar. Op de bovenste verdieping
kwamen nog enkele kamers waaronder een dienstbodenkamer.   

Constructies:

Zoals gebruikelijk in de betreffende bouwperiode hebben de woningen
houten balklagen. Bintlagen, vloeren, trappen en kap in vurenhout.
Enkele ijzeren balken en lateien. In de kelders bevinden zich uit
klinkers bestaande gewelfjes.    

 

Interieurelementen:

Het interieur is niet bezocht. Het interieur is mede beschermd voor
zover het monumentale waarden omvat.

Erf, bijgebouwen, diversen:

N.v.t. 

Literatuur/bronnen:

’t Zand. De eerste uitleg van ’s-Hertogenbosch na de opheffing van
de vestingstatus in 1874, ’s-Hertogenbosch 2008 (uitgave
cult.historische vereniging ‘De Boschboom’)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het dubbele herenhuis aan het Julianaplein 23-25 heeft stedenbouwkundige
waarde vanwege de samenhang met de historische gebouwde omgeving, die
dateert uit de periode omstreeks 1900. Het pand maakt deel uit van een
gave historische gevelwand uit de vroege 20ste eeuw met representatieve
en voorname herenhuisarchitectuur, waarbinnen het object door de
markante opzet met erkers, balkons en topgevels een opvallende plek
inneemt. De situationele waarde wordt versterkt doordat het pand op nr.
25 door zijn naar voren springende gevel en schuine hoekopzet een
harmonieuze overgang vormt binnen het verspringende deel van de
gevelwand. De overschildering van nr. 25 doet echter enigszins afbreuk
aan de architectuur. 

2. Bouw- en/of kunsthistorische waarden

Het in 1911 door de in zijn tijd gerenommeerde Bossche architect K.C.
Suyling gerealiseerde bouwwerk is een goed en gaaf voorbeeld van een
dubbel herenhuis uit de periode kort voor de Eerste Wereldoorlog.
Karakteristiek voor het in een rationalistische trant vormgegeven
ontwerp is de ingetogen opzet met enige markante gevelaccenten en hoge
houten erkers met een balkon. Door de topgevels met zogeheten Engelse
erkervensters (oriel) vertegenwoordigt dit dubbele herenhuis enige
zeldzaamheidswaarde in de gemeente ’s-Hertogenbosch. Van een
bijzondere kunsthistorische waarde is het in Jugendstil uitgevoerde
glas-in-lood in de erker op nr. 23. 

3. Cultuurhistorische waarden

Het dubbele herenhuis heeft cultuurhistorische waarde als een markant
voorbeeld van kleinschalige herenhuisarchitectuur uit het begin van de
20ste eeuw. Het bouwwerk geeft een goede indruk van de wijze, waarop de
gegoede middenklasse in deze periode was gehuisvest. Daarnaast verwijst
het pand, als onderdeel van de herenhuisbebouwing in de wijk ’t Zand
naar de laat 19de- en vroeg 20ste- eeuwse ontwikkelingen in
’s-Hertogenbosch toen deze wijk in het kader van de eerste (moderne)
uitleg van de stad werd aangelegd en ontwikkeld. De betreffende
gevelwand weerspiegelt de contemporaine ideeлn over de representatie
van een stationsgebied.  

Het object Julianaplein 23-25, bestaande uit een dubbel herenhuis uit
1911, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Julianaplein 23-25                            
          ’s-Hertogenbosch, GMSP II

  PAGE  1 

