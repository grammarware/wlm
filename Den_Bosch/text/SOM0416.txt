’s-Hertogenbosch

Hertog Hendriksingel 2 t/m 72

Kadastraal	: ’s Hertogenbosch, N-1458, N-1475, 

N-1478A1, N-1478A2, N-1478A3, 

N-1478A4, N-1478A5, N-1478A6,

N-1478A7, N-1478A8, N-1478A9,

N-1478A10, N-1478A11, N-1478A12, 

N-1478A13, N-1478A14, N-1478A15, 

N-1478A16, N-1478A17, N-1478A18, 

N-1478A19, N-1478A20,

N-1481A1, N-1481A2, N-1481A3, 

N-1481A4, N-1481A5, N-1481A6, 

N-1481A7, N-1481A8, N-1481A9, 

N-1481A10, N-1481A11, N-1481A12, 

N-1481A13, N-1481A14, N-1481A15, 

N-1481A16, N-1481A17, N-1481A18

Monumentnr.     : SOM0416

Huidige functie	: wonen	Bouwjaar	: 1952-1953

Architect	: Jos Bedaux

Oorspr.functie	: wonen

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 04-02-2009



globale aanduiding van de percelenContext

(Bouw)historie:

Het complex maakt deel uit van het omvangrijke Plan Zuid. Deze in de
eerste helft van de jaren vijftig in de voormalige schootsvelden van de
stad gerealiseerde uitbreidingswijk voor de gegoede middenklasse (Zuid
I) is aangelegd naar een ontwerp van het bureau Kuiper, Gouwetor, De
Ranitz en Bleeker, in samenwerking met de dienst Gemeentewerken. Langs
de als een hoofdverbinding in de wijk fungerende Pettelaarseweg is
geheel overeenkomstig de naoorlogse stedenbouwkundige uitgangspunten
hoogbouw gerealiseerd, zowel evenwijdig aan als haaks op deze weg. Pas
daarachter ervaart men het intieme karakter van de door laagbouw en een
rastervormig stratenplan bepaalde woonbuurtjes. De flats aan de
Pettelaarseweg vormen markante poortgebouwen voor deze buurtjes. De
vanuit de stad gezien aan het begin van de wijk gelegen Hertog
Hendriksingel accentueert tezamen met de Gregoriussingel de entree van
Zuid. Ook hier fungeert de bebouwing als een poortgebouw, langs ruime
percelen met veel groen die de overgang vormen naar het Bossche Broek.
De ruime aandacht voor licht, lucht en ruimte zoals die eertijds bestond
blijkt bovendien uit het nabijgelegen Zuiderpark uit 1958. 

Het door architect Jos Bedaux ontworpen flatgebouw aan de Hertog
Hendriksingel 2-72 dateert uit 1952-1953. Opdrachtgever was het Algemeen
Mijnwerkersfonds van de Steenkolenmijnen in Limburg. Bedaux realiseerde
het gebouw tegelijk met de erachter gelegen laagbouw langs de Hertog
Janstraat e.o. 

De Bossche Schoolstijl waarin dit complex is uitgevoerd vindt zijn
oorsprong in 1946 toen de benedictijner monnik Dom Hans van der Laan met
zijn broer Nico in Den Bosch startte met de cursus ‘kerkelijke
architectuur’. De lessen leidden tot vernieuwende inzichten over
kerkenbouw, waarbij men zich onder meer liet inspireren door de
‘elementaire’ vormentaal van de vroegchristelijke en romaanse
basilieken. Van der Laan’s ideeлn hadden evenwel ook gevolgen voor de
profane bouwkunst. Juist de ruimtelijke samenhang, gebaseerd op het
verhoudingsgetal waarin eenieder grootte ervaart, vormde voor de Bossche
School-architecten de leidraad voor nieuwe ontwerpen. Citaten uit de
klassieke bouwkunst zoals timpanen, gevellijsten en lateien behoren tot
de karakteristieke vormentaal van de Bossche School. Belangrijker
evenwel nog is het accent dat wordt gelegd op soberheid en beheersing.

Jos Bedaux (1910-1989) startte in 1938 met een eigen architectenbureau
dat, gevestigd in Goirle, tegenwoordig wordt geleid door zijn zoon Peer.
Hij realiseerde zowel voor als na de oorlog een groot aantal ontwerpen,
vooral woonhuizen maar bijvoorbeeld ook diverse kapellen. Tot zijn
bekendste bouwwerken behoren het Kantongerecht in Tilburg (1963) en het
hoofdgebouw van de Tilburgse universiteit (1970). Het
universiteitsgebouw ontwierp hij in samenwerking met Nico van der Laan.
Bedaux onderging de invloed van zowel de Bossche als de Delftse School
maar vond in zijn latere oeuvre ook inspiratie in het Functionalisme. 

Het hier bedoelde bouwwerk aan de Hertog Hendriksingel is zoals gezegd
in Bossche Schoolstijl uitgevoerd, met diverse klassieke motieven. Het
gaat hier welhaast om een paleisfaзade, met in het midden een hoog
poortgebouw naar de Hertog Janstraat en de ook daar symmetrisch
opgezette en tegelijk met het flatgebouw door Bedaux gerealiseerde
bebouwing. Hoek- en middenrisalieten met een timpaan geleden de
voorgevel van het flatgebouw en ook de (deels van bordestrappen
voorziene) ingangspartijen zijn in risalieten opgenomen. Net als de op
regelmatige afstanden gesitueerde vensterstroken met betonnen
borstweringen vormen ze een verticaal tegenwicht ten opzichte van het
horizontale lijnenspel van vensterreeksen en daklijsten. 

Een opvallend detail zijn de gesmede ster- en kruismotieven waarmee
genoemde borstweringen en het fries langs de risalieten zijn
verlevendigd. De aan de voorzijde van het gebouw geplaatste smeedijzeren
hekwerken met zich naar beneden toe verjongende verdeelstijlen zijn een
karakteristiek ‘Bedaux-motief’. Aan de achterkant vallen onder meer
de op de uiteinden van het bouwwerk gelegen toegangspoorten op, waarmee
het flatgebouw wordt verbonden met het erachter gelegen laagbouwcomplex
dat ook door Jos Bedaux is ontworpen. Markant zijn hier bovendien de
hoge populieren, als coulissen langs de toegangspoorten welke overigens
leiden naar een verbindingsstraat met langsgelegen garageboxen.  

                     

Ligging:

Het flatgebouw is gelegen aan de zuidoostzijde van de Hertog
Hendriksingel die tezamen met de ten noorden van de Pettelaarseweg
gelegen Gregoriussingel de entree van de wijk vanuit de binnenstad
markeert. Net als langs de Gregoriussingel bevindt zich langs de Hertog
Hendriksingel een ruim plantsoen. Langs laatstgenoemde singel wordt de
noordwestelijke zijde van de singel omzoomd door vrijstaande villa’s.
In het plantsoen bevindt zich het fonteinbeeld De Harpspeelster (Jacques
van Rijn, 1953). Het onderhavige flatgebouw wordt voorafgegaan door
voorstoepen met hekken, aansluitende op de trottoirs. Aan de achterzijde
bevinden zich de bijbehorende tuinen van de benedenwoningen, langs een
verbindingsstraat met garageboxen. De Hertog Hendriksingel wordt via een
knik voortgezet langs de zuidzijde van de wijk.       

Beschrijving

Algemeen (hoofdvorm, kap):

Het volgens het portiekprincipe opgezette flatgebouw heeft een
kelderverdieping en telt drie bouwlagen en een zolderverdieping onder
een afgeplat omlopend schilddak met gesmoorde Oudhollandse pannen. De
daken zijn voorzien van houten lijstgoten en hebben bakstenen
schoorstenen. Het metselwerk van de gevels bestaat uit rosebruine
handvormsteen in Vlaams verband. In de oorspronkelijke opzet zijn de
vensters ingevuld met stalen ramen met een smal profiel. Verschillende
ramen zijn in een afwijkend materiaal vernieuwd, maar met een
zorgvuldige aansluiting bij de oorspronkelijke opzet. Oorspronkelijke
stalen toegangsdeuren. 

 

Voorgevel:

De voorgevel wordt gekenmerkt door een evenwichtige en regelmatige
indeling met drie fors naar voren springende hoek- en middenrisalieten
die worden bekroond door een betonnen timpaan met een gemetseld front.
Het middelste risaliet vormt een hoge toegangspoort naar de Hertog
Janstraat. De hoekrisalieten hebben een blinde voorzijde. Gemetselde
lisenen alsook een dito hoofdgestel met gesmede siermotieven (sterren)
geleden de risalieten. Hetzelfde geldt voor de twee minder ver naar
voren springende risalieten met timpaan die zich ongeveer halverwege de
gevelhelften bevinden. Hier bevinden zich ingangspartijen met een
dubbele stalen deur en een toegangsbordes met stalen hekken. De ingangen
zijn opgenomen in een betonnen kader dat de onderste geleding vormt van
een langs de bovenverdiepingen 

doorgestoken trappenhuisvenster met een stalen invulling. Verder bevat
het complex nog twee vergelijkbare ingangspartijen met
trappenhuisvensters, ditmaal zonder toegangsbordes. Ook worden de
betreffende risalieten niet beлindigd door een timpaan. De diverse
risalieten vormen een verticaal tegenwicht ten opzichte van de
horizontale vensterreeksen. Geheel onderaan bevinden zich kleine
kelderlichten met een enkelruits raampje en diagonale dagkanten. Reeksen
van telkens drie vensters met een enkelruits raam vormen een regelmatige
afwisseling van de langs de diverse bouwlagen doorgestoken verticale
vensterstroken met woonkamervensters. Deze worden gekenmerkt door
betonnen borstweringen met gesmede siermotieven (kruizen) en
drielichtsvensters met benedenlichten.      

Zijgevels:

Aan de kopzijden heeft het gebouw een vergelijkbare vensterstrook als
zojuist genoemd maar ditmaal is deze strook juist licht uitkragend.
Verder bevinden zich ook hier gemetselde hoeklisenen en een dito
hoofdgestel. 

Achtergevel:

Op de uiteinden van het bouwwerk springt de achtergevel fors terug. Deze
gevel wordt verder gekenmerkt door ononderbroken doorlopende betonnen
balkons met tussenschotten en eenvoudige ijzeren hekwerken met
gaasbespanning. Diverse balkonpuien behielden de houten
persienne-luiken. De puien bevatten dubbele deuren. Op de begane grond
zijn er vergelijkbare puien, toegang biedende tot de hier gelegen
achtertuinen. Bordestrappen overbruggen hier het niveauverschil.       

Constructies:

Het flatgebouw is opgezet in een betonskelet. Dit wordt door de
gemetselde gevels aan het zicht onttrokken. Trappen, palen, balken in
gewapend beton. Houten kapconstructies. 

Interieurelementen

In de trappenhuizen bevinden zich betonnen bordestrappen. De in
schoonmetselwerk uitgevoerde wanden zijn er witgeschilderd en verder
zijn er zwart/witte tegelvloeren. Het interieur is mede beschermd voor
zover het monumentale waarden omvat.

Erf, bijgebouwen, diversen: 

Langs de voorzijde is het gebouw voorzien van beklinkerde voorstoepen.
Deze zijn gecombineerd met stalen hekwerken waarvan de stijlen zich naar
beneden toe verjongen en door een sierbol worden bekroond. 

In het verlengde van de kopgevels wordt het bouwwerk door bijbehorende
muren en een toegangspoort verbonden met het achtergelegen complex. Het
metselwerk is vergelijkbaar met dat van het gebouw zelf. In blokverband
gemetselde posten markeren de toegangspoort en worden bekroond door
veelzijdige ijzeren lantaarns met een koperen bovenzijde en een dito
sierbol. 

De achter het flatgebouw gelegen garageboxen zijn in reeksen gekoppeld
en hebben platte daken en houten vouwdeuren met gesmede klinknagels. Ze
zijn met de voorzijde naar de achtergevel van het flatgebouw gericht.  

N.b. het aan de Hertog Janstraat 1-35 en 2-36, Hertog Hendriksingel
74-108 en Pettelaarseweg 7-41 gelegen buurtje dat tezamen met het
flatgebouw deel uitmaakt van een in ййn opzet gerealiseerd complex is
afzonderlijk beschreven.   

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Raukema, A.M. & Meulesteen, R. (red.), Brabant bouwt in baksteen.
Na-oorlogse architectuur in Noord-Brabant 1945-1970, Den Bosch 1993
(tentoonstellingscatalogus 1993-1994)

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het uit appartementen voor de middenklasse bestaande flatgebouw aan de
Hertog Hendriksingel 2-72 heeft stedenbouwkundige waarde vanwege de
samenhang met de historische gebouwde omgeving. Het bouwwerk vormt een
monumentale schermwand bij de entree van de in de vroege jaren 1950
aangelegde wijk Zuid, waarbij het object letterlijk als een poortgebouw
fungeert voor een erachter gelegen en door dezelfde architect
gerealiseerd buurtje met laagbouw waarmee het flatgebouw ййn geheel
vormt. Het object vormt een harmonieuze eenheid met het
tegenoverliggende plantsoen met fonteinbeeld en markeert de
zuidoostelijke lengtezijde van dit plantsoen. Door zijn opzet is het
gebouw karakteristiek voor de stedenbouwkundige uitgangspunten bij de
wijkaanleg. Door zijn symmetrische en klassieke gevelindeling met een
regelmatige afwisseling van vensterreeksen en deels van timpanen
voorziene risalieten heeft het flatgebouw een hoge beeldwaarde in de
door afwisselende bebouwing en een ruime opzet met veel groen bepaalde
wijk. De Bossche Schoolstijl waarin het bouwwerk is uitgevoerd vormde de
leidraad voor de invulling van de wijk. 

2. Bouw- en/of kunsthistorische waarden

Het in 1952-1953 door architect Jos Bedaux uit Goirle gebouwde object
heeft architectuurhistorische waarde als een goed en in zijn uiterlijke
verschijningsvorm gaaf bewaard gebleven voorbeeld van naoorlogse
appartementenbouw. Karakteristiek voor het in Bossche Schoolstijl
vormgegeven flatgebouw is de evenwichtige en klassiek gelede opzet met
de nadruk op een krachtig lijnenspel van horizontalen en verticalen,
zorgvuldig metselwerk en diverse klassieke motieven zoals timpanen,
lisenen en kroonlijsten. Van een bijzonder karakter zijn de diverse
gesmede siermotieven (kruis- en stervormen) en de langs de voorgevel
gelegen stalen hekwerken. De langs deze gevel gelegen voorstoepen alsook
de op de achtergevel aansluitende muren met toegangspoorten accentueren
de relatie met de omringende ruimte.  

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van appartementenbouw uit de eerste decennia na de Tweede Wereldoorlog.
In zijn opzet en vormgeving weerspiegelt dit volgens het portiektype
uitgevoerde flatgebouw op een goed herkenbare wijze de ideeлn over
huisvesting van de middenklasse in de vroege jaren 1950. Als een
wezenlijk onderdeel van de stedenbouwkundige aanleg en opzet van de wijk
Zuid geeft het complex een goed beeld van de contemporaine ideeлn over
stadsuitbreiding. Zuid weerspiegelt het naoorlogse groeiproces van
’s-Hertogenbosch waarbij op een evenwichtige wijze is aangesloten bij
het groene karakter van het Bossche Broek.

Het object Hertog Hendriksingel 2-72, bestaande uit een flatgebouw en
achterliggende garageboxen uit 1952-1953, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Hertog Hendriksingel 2-72                     
    ’s-Hertogenbosch, GMSP II

  PAGE  4 

