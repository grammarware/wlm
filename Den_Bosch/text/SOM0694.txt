’s-Hertogenbosch

Vughterstraat 53

Kadastraal	: ’s Hertogenbosch, G-0808

Monumentnr.     : SOM0694

Huidige functie	: winkel-woonhuis	Bouwjaar	: ca. 1865, oudere kern

Architect	: 

Oorspr.functie	: woon-werkhuis 

 

Verbouwingen	: XXc, 1988

Archief		: Gemeente ’s-Hertogenbosch, afdeling BAM

Datum document: 09-08-2007



globale aanduiding van het perceel

Context

(Bouw)historie:

Het pand Vughterstraat 53 stond in 1576 bekend onder de naam “Den
Sueten Naem Jesus” en in 1606 als “De Gulden Kerbijn” of “het
Vergulde Vuurroer” en werd destijds bewoond door Claes de Busmaker.
Rond 1704 droeg het de naam “De Vergulde Wan”. In de 19de eeuw werd
dit oude pand verbouwd en voorzien van een nieuwe voorgevel. In het
derde kwart van de 20ste eeuw werd deze gevel opnieuw gewijzigd: de pui
werd vernieuwd en de drie vensters op de verdieping werden vervangen
door ййn breed venster. De 19e-eeuwse situatie van de voorgevel werd
weer in grote lijnen gereconstrueerd in 1988. De begane grond van het
pand is in gebruik als winkel en op de verdieping wordt gewoond.

Ligging:

Het gebouw ligt op een smal perceel aan de noordwestelijke zijde van de
Vughterstraat, in het gebied tussen de eerste ommuring uit de 13e eeuw
en de tweede ommuring uit de 14e eeuw. Het perceel is geheel bebouwd. Op
de kadastrale minuut uit 1823 is zichtbaar dat het perceel destijds ook
in zijn geheel bebouwd was.

De gevel aan de Vughterstraat is onderdeel van een gevelwand met
voornamelijk 19e-eeuwse lijstgevels. Veel van deze panden aan de
Vughterstraat hebben een oudere, soms zelfs middeleeuwse, kern. Door de
eeuwen heen is de Vughterstraat, die in opzet een stadsuitbreiding uit
de 14e eeuw is en vanuit het zuiden van ’s-Hertogenbosch naar de Markt
loopt, een belangrijke uitvalsweg geweest met grote economische
activiteiten. Hierdoor is de hoofdbebouwing aan deze straat door de tijd
heen sterk gewijzigd en vernieuwd. 

Beschrijving

Algemeen (hoofdvorm, kap):

Het pand bestaat uit een voorhuis met vast achterhuis en heeft twee
bouwlagen onder een zolder. Het schilddak, met dakschild aan de
voorzijde, is gedekt met gesmoorde Oud Hollandse pannen. Tegen de
achtergevel een recente ййnlaags aanbouw onder een plat dak. Het pand
had vroeger kelders. Deze zijn niet meer aanwezig.

Voorgevel:

De drie vensterassen brede voorgevel is opgetrokken in schoon
metselwerk. De 19de-eeuwse gevel is in 1988 in grote lijnen
gereconstrueerd. Er is een nieuwe historiserende houten winkelpui
geplaatst en op de verdieping zijn de drie oorspronkelijke
vensteropeningen terug gebracht. Links van de centrale etalagevensters
op de begane grond zit de ingang tot de bovenwoning en rechts de
winkelingang. Boven in de pui zijn vier getoogde bovenlichten
aangebracht. De pui wordt afgesloten door een houten fries met velden en
een geprofileerde kroonlijst. Op de verdieping drie vensters met 6-ruits
schuiframen. Onder de vensters een hardstenen lekdorpel en erboven een
strekse boog. De gevel wordt afgesloten door een hoofdgestel met
architraaf, fries en geprofileerde kroonlijst. Het dakschild boven de
voorgevel bevat een dakkapel.

Zijgevels:

Het pand wordt aan beide kanten begrensd door bebouwing. 

Achtergevel:

De achtergevel is niet zichtbaar vanuit de openbare ruimte. Op het
waarderingsformulier voor de Bouwhistorische Verwachtingkaart wordt de
gevel omschreven als een gestucte topgevel. Op tekeningen uit 1988 heeft
het pand nog een recht afgesloten gevel, maar uit de luchtfoto blijkt
dat het hier naar alle waarschijnlijkheid om een topgevel gaat.
Vermoedelijk is de top van de achtergevel in 1988 nieuw opgemetseld.

Enkel de gevelopeningen op de verdieping zijn weergegeven op de
tekening: links een venster met 6-ruits raam en rechts een toegang (tot
het plat dak).

Ruimtelijke indeling:

Op tekeningen uit 1988 is de ruimtelijke indeling van het pand als volgt
weergegeven: De oorspronkelijke brandmuur tussen het voor- en achterhuis
is verdwenen. De gehele begane grond is in gebruik als winkel. In de
linker zijmuur is een doorbraak naar het linker buurpand (geconstateerd
tijdens veldwerk). Op de verdieping wordt gewoond. De trap naar de
verdieping ligt tegen de linker zijmuur. Op deze bouwlaag is een klein
verschil in het vloerniveau zichtbaar, wat nog herinnert aan een
voorhuis-achterhuis indeling. Er is een stookplaats in het voorhuis
tegen de rechter zijmuur. Op de zolderverdieping zijn enkele
slaapvertrekken.

Constructies:

Uit de tekening van 1988 is duidelijk op te maken dat de linker zijmuur
gemeenschappelijk is met het buurpand. Of dit ook voor de rechter
zijmuur geldt, is niet duidelijk. Op schetstekeningen uit 1988 is
aangegeven dat het voorhuis een enkelvoudige verdiepings- en
zolderbalklaag heeft. Het achterhuis heeft een samengestelde
verdiepingsbalklaag en een enkelvoudige zolderbalklaag. Tijdens de
opnamen in 1988 zijn er op de verdieping sporen van een houtskelet
aangetroffen. De kap met schaarspanten dateert grotendeels uit het
midden van de 19de eeuw en bevat een hergebruikt eiken tussenbalkjuk.

Interieurelementen

Over eventuele waardevolle interieurelementen is geen documentatie
voorhanden. 

Erf, bijgebouwen, diversen:

Tegen de achtergevel staat een recente ййnlaags aanbouw onder een plat
dak.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterstraat 53 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur en vanwege de ligging buiten de eerste en binnen
de tweede stadsmuur. De gevelwanden van de Vughterstraat vormen vrijwel
in hun geheel een fraai historisch ensemble. 

2. Bouw- en/of kunsthistorische waarden

Het feit dat er achter de gevel een oudere kern schuil gaat geeft het
geheel bouwhistorische waarde. In het pand zijn nog enkele onderdelen
aanwezig van deze oudere kern, zoals de sporen van een houtskelet, de
samengestelde balklaag in het achterhuis en het opnieuw gebruikte
dekbalkjuk. 

3. Cultuurhistorische waarden

Het object bezit cultuurhistorische waarde als representant van de
ontwikkelingen in de loop van de 19de eeuw, toen veel oude huizen in de
Vughterstraat geheel of gedeeltelijk werden vernieuwd en werden voorzien
van een nieuwe voorgevel. 

Het object Vughterstraat 53, bestaande uit een 19de-eeuws winkelwoonhuis
met een oudere kern en goed gereconstrueerde voorgevel, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Vughterstraat 53                              
           ’s-Hertogenbosch, GMSP II

  PAGE  1 

