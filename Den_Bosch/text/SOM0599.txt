’s-Hertogenbosch

Homeruslaan 5/ Sweelinckplein 3/ Platostraat 1 en 6

Kadastraal	: ’s-Hertogenbosch, N-987 

Monumentnr.	: SOM0599

Huidige functie	: middelbare school	Bouwjaar	: 1961-1963

Architect	: V/d Laan/ Granprй-Moliиre

Oorspr.functie	: middelbare school 

 

Verbouwingen	: 1977, 1995, 2002

Archief		: Gemeente ’s-Hertogenbosch, afdeling BAM

Datum document: 20-05-2009



globale aanduiding van het perceelContext

(Bouw)historie:

Het Sint Janslyceum is ййn van de meest bekende middelbare scholen in
Den Bosch, nauw ingebed binnen de onderwijshistorie van de stad. Het
huidige schoolgebouw aan het Sweelinckplein vormt een omvangrijk complex
dat tot stand kwam in 1961-1963. De bekende Bossche bisschop W. Bekkers
zegende het gebouw op 18 september 1963 in en op 28 oktober vond de
officiлle opening plaats. Bossche Schoolarchitect Nico van der Laan
c.s. leverde het ontwerp voor het complex, waarbij samenwerking werd
verleend door de al even vermaarde architect M.J. Granprй-Moliиre. Het
complex neemt een belangrijke stedenbouwkundige positie in binnen de
aanleg van de uit de jaren 1950-1960 daterende wijk Zuid. 

Deze voor de middenklasse gerealiseerde wijk is aangelegd naar een
ontwerp van het Rotterdamse bureau Kuiper, Gouwetor, De Ranitz en
Bleeker, in samenwerking met de dienst Gemeentewerken. Langs de als een
hoofdverbinding fungerende  Pettelaarseweg – waarvan het tracй al
voor de aanleg van de wijk bestond – is geheel overeenkomstig de
naoorlogse stedenbouwkundige uitgangspunten hoogbouw gerealiseerd. Pas
daarachter ervaart men het intieme karakter van de door laagbouw
bepaalde woonbuurtjes. Waar de Pettelaarseweg een knik vormt bevindt
zich het Sweelinckplein met rondomliggende hoogbouw. Dit plein fungeert
als een scharnierpunt en hier vormt het markant opgezette Sint
Janslyceum dan ook een belangrijk focuspunt. De situering van
schoolgebouwen maar ook kerken of andere belangrijke (semi-)openbare
gebouwen aan een plein – zoals dit in de naoorlogse stedenbouw
gewoonlijk werd nagestreefd – accentueert de betekenis van een plein
als centraal ontmoetingspunt. De later gebouwde winkel op het plein doet
afbreuk aan de stedenbouwkundige opzet.

   

Het Sint Janslyceum vindt zijn oorsprong in 1918. In dat jaar begonnen
het voor jongens bestemde r.k. Sint Janslyceum en het voor de meisjes
bestemde Marialyceum in een provisorische locatie aan de
Zuidwillemsvaart met het geven van lessen. De twee scholen stonden
bekend onder de naam R. K. Lycea en als zodanig zouden ze later ook de
nieuwbouw aan het Sweelinckplein in gebruik nemen. Vanaf 1922-1923 waren
deze scholen pal in de binnenstad gevestigd, op de terreinen van het
vroegere bisschopshuis aan de Hinthamerstraat. Het in de zijgevel van de
aula aan het Sweelinckplein geplaatste tegelmozaпek is van deze locatie
afkomstig. 

 

Groepsfoto R.K. Lycea, 1939. 

Ook na de verhuizing naar het Sweelinckplein bleef de strikte scheiding
tussen jongens en meisjes gehandhaafd, met afzonderlijke afdelingen en
lokalen. Zoals ook elders in het katholieke onderwijs kwam hieraan op
den duur evenwel een einde. Het Marialyceum is in 1973-1974 afzonderlijk
verder gegaan en verhuisde naar de Rompertsebaan (Jeroen Boschcollege).
Het Sint Janslyceum telt tegenwoordig maar liefst zo’n 2100 leerlingen
terwijl het gebouw is ontworpen voor 1850 leerlingen. De
noodvoorzieningen dei daarvoor zijn aangebracht, zullen na de
uitbreiding van de school verdwijnen. 

In 1959 kocht de in Tilburg gevestigde stichting “Ons Middelbaar
Onderwijs” (OMO) de grond aan die bestemd was voor de bouw van het
nieuwe Sint Janslyceum. Nog in hetzelfde jaar kon de bouwvergunning
worden aangevraagd. Voor het maken van het ontwerp werden niet de
geringste architecten gekozen, te weten het in Rosmalen gevestigde
bureau van Nico van der Laan (1908-1986), W.A.J. Hansen (1905-1989) en
H. van Hal (1920) en in samenwerking met de vermaarde prof.ir. M.J.
Granprй-Moliиre (1883-1972). Raadgevend ingenieur was L.H. Huydts. Er
werd begonnen met de evenwijdig aan het Sweelinckplein gelegen
vaklokalenvleugel, waarna de door een carrй gevormde hoofdmassa met
kapel verrees. De diverse vleugels werden opgezet volgens het
corridorsysteem.  

Situatietekening 1959. 

Architect M.J. Granprй-Moliиre was als hoogleraar te Delft de
grondlegger van de zogeheten Delftse School. Deze traditionalistische
richting baseerde zich op de vormentaal van de klassieke Hollandse
architectuur, met de nadruk op een ambachtelijk en ‘puur’ karakter.
Baksteengebruik en de toepassing van pannendaken vormen enkele van de
meest in het oog springende kenmerken. Lange tijd gold de Delftse School
als een ‘katholieke stijl’ bij uitstek. Verder was Granprй-Moliиre
geen onbekende in het katholieke Den Bosch. In 1936-1937 had hij immers
de nieuwe kapel van het Groot-Seminarie in Haaren gebouwd, een
sleutelvoorbeeld in zijn oeuvre.  

Nico van der Laan is juist ййn van de meest in het oog springende
vertegenwoordigers van de Bossche School. In tegenstelling tot haar
Delftse pendant ontwikkelde zich deze richting pas na de oorlog. Het
waren de vanaf 1946 door de broers Nico en Dom Hans van der Laan in Den
Bosch gegeven cursussen Kerkelijke Architectuur die de basis vormden
voor de Bossche School, die eveneens mag worden gezien als een
‘katholiek ingebedde’ architectuurstroming. 

Zowel bij de Delftenaren als bij de Bosschenaren vormen de klassieke
motieven een belangrijk uitgangspunt. De door ingetogenheid en een vrij
robuust karakter gekenmerkte architectuur van de Bossche School laat
zich dan vooral bepalen door het evenwichtige spel van maten en
verhoudingen. Juist de ruimtelijke samenhang, gebaseerd op het
verhoudingsgetal waarin eenieder grootte ervaart, vormde voor de Bossche
School-architecten de leidraad voor nieuwe ontwerpen. 

Vooraanzicht, getekend in 1959. 

Ook het Sint Janslyceum wordt gekenmerkt door een ingetogen karakter met
de nadruk op het spel van ruimte en massa. Van een bijzondere betekenis
is de opzet in de vorm van een carrй met binnenhof, waardoor is
aangesloten bij het klassieke bouwtype van de omsloten cour. Niet alleen
de antiek-Romeinse bouwkunst wordt hierin weerspiegeld maar bijvoorbeeld
ook de traditionele kloosterarchitectuur. 

Een regelrecht citaat uit de Romeinse en vroegchristelijke bouwkunst is
de op de binnenplaats gesitueerde (voormalige) kapel waaraan overigens
ook is meegewerkt door de Bossche architect Gerard Wijnen. Dit bouwdeel
is opzet als een cirkelvormige centraalbouw en wordt aan de binnenzijde
gekenmerkt door een opmerkelijke ‘dubbelwandigheid’. De van nissen
en vensteropeningen voorziene dubbele wanden scheppen zowel aan de
binnen- als de buitenzijde van het gebouw een bijzondere ruimtewerking.
Ze tonen verwantschap met de dubbele schaal van bijvoorbeeld
Renaissance-koepels. Een lantaarn met een smeedijzeren topkruis bekroont
het gebouwtje. 

Bestektekening van de kapel, mei 1960.

Een krachtig lijnenspel, robuust schoonmetselwerk met platvolle voegen,
uit halve grиsbuizen bestaande daklijsten alsook een vanuit de
buitenruimte in de hal gestoken toegangsportaal vormen de overige
kenmerken die zo karakteristiek zijn voor de Bossche School. 

Op diverse plekken is het gebouw verlevendigd met toegepaste en
monumentale kunst. Hierboven is al gewezen op het uit omstreeks
1920-1925 daterende tegeltableau tegen de aula, maar verder zijn er
diverse speciaal voor het nieuwe gebouw gemaakte kunstwerken te zien.
Het meest in het oog springend binnen het interieur is dan het in een
gemengde techniek uitgevoerde wandmozaпek in de entreehal, gecombineerd
met de sgraffito-techniek. Dit uit 1962 daterende werk is van de hand
van de bekende Bossche kunstenaar Marius de Leeuw (1915-2000) die
diverse kunstwerken in deze stad op zijn naam heeft staan, onder meer in
de Sint Jan. Aan de buitenzijde vallen enkele beeldhouwwerken op,
waaronder het volgens het type van de Sedes sapientiae uitgevoerde
Madonnabeeld aan de voorkant van het complex. De maker hiervan is
onbekend. 

    

Ligging:

Het complex bevindt zich aan de zuidwestzijde van het Sweelinckplein die
de knik in het tracй van de Pettelaarseweg markeert. De school is met
de voorgevel op het plein gericht en sluit aan de achterkant aan op een
langs de Pettelaarseplas gelegen pad. Langs de westzijde wordt het
complex omsloten door de Platostraat. Aan de oostkant bevindt zich de
Homeruslaan.  

              

Beschrijving

Algemeen (hoofdvorm, kap):

Het complex bestaat uit diverse, deels vrijstaande bouwdelen. De aan de
oostzijde van het terrein gelegen hoofdmassa heeft de vorm van een
carrй met binnenhof en bestaat uit vier op elkaar aansluitende
vleugels. Ze zijn drielaags en voorzien van platte daken met
mastiekdekking. In de zuidoostelijke hoek van de binnenhof bevindt zich
een cirkelvormige kapel. Ook deze heeft een plat dak met mastiekdekking.
De kapel wordt bekroond door een lantaarn met een smeedijzeren topkruis.


   

Aan de buitenzijde van de carrй sluit op de noordoostelijke hoek een
ruime aula aan, met een rechthoekige plattegrond. Qua hoogte komt deze
overeen met twee-en-een-halve bouwlaag. Ook hier een plat dak met
dekking als genoemd. Via de langs de voorgevel van de school gelegen
gaanderij (entreehal) wordt de aula met de hoofdmassa verbonden.
Hetzelfde geldt voor de op de noordwestelijke hoek van de carrй
aansluitende praktijkvleugel, met rechthoekige plattegrond. Ook hier
twee bouwlagen en een dak als genoemd. Langs de westzijde van het
terrein bevindt een vrijstaand bouwdeel met gymzalen. Dit op een
rechthoekig grondplan opgetrokken gebouw komt in hoogte overeen met twee
bouwlagen. Plat dak met dekking als 

genoemd. De diverse gevels van het gebouw zijn gemetseld in rosebruine
baksteen in wild verband en met grove platvolle voegen. Lijsten met
halve grиsbuizen vormen de gevelbeлindiging. De stalen buitenkozijnen
en ramen zijn grotendeels vervangen door aluminium (met inachtneming van
de authentieke vensterindelingen en breedtematen).

Voorgevel:

De gevel van de aan de voorzijde (noordkant) van de hoofdmassa gelegen
entreehal heeft een transparant karakter. Hoog doorgestoken vensters met
roedenverdeling voorzien de hal van daglicht en liggen ingeklemd tussen
gemetselde geveldammen. Ze hebben betonlateien en boven de middelste
vensters wordt hier in bronzen belettering de schoolnaam vermeld. In het
midden bevindt zich een via een met leisteen betegeld bordes bereikbaar
toegangsportaal dat is doorgestoken in de hal. Langs de bovenzijde is
het portaal verlevendigd met een keramisch sierfries, doorlopende in de
hal. 

    

Omdat de entreehal minder hoog is doorgestoken dan de hierachter
liggende schoolvleugel liggen de bovenste bouwlagen hiervan in het
zicht. Ze ontvangen daglicht via een vensterreeks onder een
ononderbroken doorlopende latei. Hierboven bevindt zich een reeks op
grote afstand van elkaar liggende kleine vensters. 

 

De ten westen van de hoofdmassa liggende praktijkvleugel heeft aan de
voorzijde op beide verdiepingen een ononderbroken doorlopende reeks met
lokaalvensters. De vensters hebben een staand formaat en zijn voorzien
van roedenverdeling. Op beide verdiepingen zijn ze onder een doorlopende
latei gevat. Verder hebben ze witgekeimde dagkanten.

Aan de voorkant van de ten oosten van de hoofdmassa gelegen aula bevindt
zich langs de onderste gevelhelft een onder een gezamenlijke latei
gevatte vensterreeks met daaronder enkele kelderlichten. Rechtsboven
langs de daklijst bevindt zich een betonnen Madonnabeeld (Sedes
sapientiae).

 

Zijgevels:

Zowel de aan de buitenzijde van het complex als de langs de binnenhof
gelegen gevels van het carrй-vormige bouwdeel worden gekenmerkt door
vensterreeksen. Op de bovenverdiepingen zijn ze vergelijkbaar als
voornoemde vensterreeksen van de praktijkvleugel. In een afwijkende
opzet zijn de vensters op de begane grondverdiepingen. Hier betreft het
juist geen doorlopende vensterreeksen maar vrijliggende exemplaren onder
een afzonderlijke latei en met een breder formaat. 

   

Aan de oostelijke en westelijke buitenzijde van de carrй markeren de op
de uiteinden van de gevels gelegen en langs de verschillende bouwlagen
doorgestoken vensters de ligging van de trappenhuizen. Van deze vensters
zijn de naar het zuiden toe gelegen exemplaren verlevendigd met een
natuurstenen beeldhouwwerk (de vier evangelistensymbolen, in tweetallen
gerangschikt). 

Achtergevel:

Aan de achterzijde (zuidkant) van de carrй is de gevel vergelijkbaar
als aan de zijkanten. Op de rechter gevelhoek bevindt zich hier
(verscholen achter struikgewas) de eerste steen van het gebouw. Deze is
uitgevoerd in hardsteen en voorzien van een tekst en datering (21 maart
1961). De achtergevel van de praktijkvleugel is als aan de voorkant van
dit bouwdeel.  

Eerste steenlegging door mr. R. van der Heyden, voorzitter OMO, 21 maart
1961 (beeldbank ’s-Hertogenbosch).

Ruimtelijke indeling:

Het schoolcomplex is opgezet volgens het corridortype. In de carrй-vorm
bevinden zich langs de gevels van de binnenhof gelegen gangen, met de
klaslokalen langs de buitengevels van het gebouw. In de praktijkvleugel
bevinden zich juist middengangen met aan weerskanten gelegen lokalen. De
hoofdentree leidt naar een ruime toegangshal met een hoofdtrappenhuis.
De secundaire trappenhuizen bevinden zich op de uiteinden van de
schoolgangen. 

 

Constructies:

Het gebouw bestaat uit een constructie in gewapend beton, bekleed met
baksteen. Spouwmuren. De platte daken zijn opgezet op basis van een
houten balklaag waarop teervrij dakvilt werd gelegd.  

  

Interieurelementen:

Binnendeuren, puien en ramen in hout. Betonnen trappen. In de
trappenhuizen en de toegangshal zijn de vloeren in leisteen betegeld.
Alhier ijzeren hekwerken met leuningen in mipolam.  

De aula is voorzien van een houten podium met een trapje en heeft een
met houtbeschot afgewerkte tribune. 

In de nu als een mediatheek ingerichte kapel is omwille van de
functiewijziging later een verdieping ingebouwd. De karakteristieke
dubbelwandigheid is evenwel zichtbaar gebleven. De dubbelwandigheid is
gecombineerd met inhammen en uitgespaarde openingen die een zicht bieden
op de vensters. Een in ййn van de inhammen gelegen hardstenen plaat
verwijst naar de locatie van het tabernakel. Een oculus biedt zicht op
de lantaarn.

De toegangshal van de school is langs de zuidzijde verlevendigd met een
breed doorlopend wandmozaпek met sgraffito (Marius de Leeuw, 1962). Het
in een chromatische kleurstelling uitgevoerde mozaпek toont onder meer
enkele gestileerde figuren.

In de langs de noordzijde gelegen vensters van de hal bevindt zich
abstract glas-in-lood in een veelkleurige opzet. 

Zoals hierboven reeds vermeld loopt het keramische fries van het
toegangsportaal aan de halzijde door. Ook hier zijn gestileerde figuren
te zien.  

Erf, bijgebouwen, diversen: 

De in de binnenhof gesitueerde voormalige kapel bestaat langs de
onderste gevelhelft deels uit een inpandige gaanderij met gebogen
gevelnissen. Deze gaanderij markeert de dubbelwandigheid die ook aan de
binnenzijde van dit bouwdeel zichtbaar is. Langs de bovenste gevelhelft
bevinden zich in tweetallen gekoppelde vensters. Waar de kapel via een
verbindingslid aansluit op de hoofdmassa bevindt zich een uitgebouwd
portaal met daarnaast een (waarschijnlijk oorspronkelijk binnen
gesitueerd) voormalig wijwatervat in hardsteen. 

Het schoolcomplex is verder gecombineerd met een vrijstaand bouwdeel met
vier gymzalen, en heeft twee afzonderlijke dienstwoningen (Homeruslaan 5
en Platostraat 6). 

Het bouwdeel met gymzalen wordt aan de zuidelijke en noordelijke
kopzijde voorafgegaan door een lager doorgestoken uitbouw met
kleedlokalen/ entreeruimte. De gymzalen zijn aan de westelijke en
oostelijke lengtezijde van het gebouw te herkennen aan de hoog
doorgestoken vensterreeksen. Per gymzaal zijn de tussen betonstijlen
ingeklemde vensters hier gekoppeld onder doorlopende lateien. Omdat het
gebouw langs de in noordzuidrichting lopende middenas niet hoger is
doorgestoken dan voornoemde uitbouwen liggen ook aan weerskanten van
deze as de gevels van de gymzalen in het zicht, met ook hier vensters.  
   

De amanuensiswoning en conciлrgewoning zijn allebei vrijstaand en
gecombineerd met een bijbehorende tuin. In beide gevallen gaat het om
een tweelaags woning met een plat dak en met een vergelijkbare
vormgeving als het schoolgebouw. In de detaillering ondergingen de
woningen vernieuwing welke afwijkt van de authentieke opzet (kozijnen,
ramen). 

Literatuur/bronnen:

Olv Klijn (FABRIC) e.a., 10 x Den Bosch. Tien perspectieven op een
middelgrote stad, Rotterdam 2008

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Luchtopname vanuit het noordwesten, omstreeks 1963.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het ruim opgezette schoolcomplex van het Sint Janslyceum heeft
stedenbouwkundige waarde vanwege de samenhang met de historische
gebouwde omgeving. Het markant aan het Sweelinckplein gelegen object
vormt hier een belangrijk stedenbouwkundig accent dat een wezenlijk
onderdeel vormt van de aanleg van de vanaf de vroege jaren 1950
gerealiseerde uitbreidingswijk Zuid. Het Sweelinckplein markeert er de
knik in het tracй van de Pettelaarseweg, een hoofdverbinding in de
wijk. Geheel overeenkomstig de contemporaine stedenbouwkundige
uitgangspunten fungeert het Sint Janslyceum langs het Sweelinckplein als
een bijzonder focuspunt met oriлnterende betekenis. Tezamen met de
bijbehorende vrijstaande bouwdelen waaronder een afzonderlijke
conciлrge- en amanuensiswoning vormt het schoolcomplex een waardevol
ensemble dat vanuit diverse standpunten in het oog valt.      

2. Bouw- en/of kunsthistorische waarden

Het in 1961-1963 tot stand gekomen schoolcomplex heeft
architectuurhistorische waarde als een zowel in- als uitwendig goed en
vrij gaaf bewaard gebleven voorbeeld van scholenbouw in Bossche
Schoolstijl. In deze betekenis vormt het object een belangrijk voorbeeld
van het oeuvre van de vooraanstaande architect Nico van der Laan c.s.
waarbij is samengewerkt met de invloedrijke architect M.J.
Granprй-Moliиre. Door zijn markante opzet met een carrй-vormige
hoofdstructuur, de nadruk op een ingetogen karakter en een evenwichtig
spel van maten en verhoudingen geeft het ontwerp een helder beeld van
genoemde architectuurrichting. Binnen het oeuvre van Nico van der Laan
neemt het Sint Janslyceum een sleutelpositie in en het complex is dan
ook van wezenlijk belang voor een evenwichtig overzicht van zijn werken.
Van bijzondere betekenis hierbij is de dubbelwandig uitgevoerde (vrml.)
kapel die in deze opmerkelijke opzet zeldzaamheidswaarde
vertegenwoordigt. Van kunsthistorische waarde zijn de diverse
voorbeelden van toegepaste en monumentale kunst in en tegen het gebouw,
waaronder een wandmozaпek met sgraffito van de hand van de
vooraanstaande Bossche kunstenaar Marius de Leeuw.        

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van naoorlogse scholenbouw in de gemeente ’s-Hertogenbosch. In de
opzet volgens het corridortype en met bijbehorende bouwdelen als een
kapel, een aula, een uit vier gymzalen bestaand bouwdeel en
afzonderlijke woningen voor aan de school verbonden medewerkers,
weerspiegelt het complex op een heldere wijze de contemporaine ideeлn
over r.k. scholenbouw. Als het vermaarde Sint Janslyceum neemt het
complex een bijzondere positie in binnen het scholenlandschap van Den
Bosch. Deze instelling speelde (en speelt) een vooraanstaande rol binnen
de onderwijshistorie van de stad. Als de huidige locatie van het Sint
Janslyceum legt het complex op een heldere wijze getuigenis af van de
historie van de R.K. Lycea die deze vanaf de oprichting in 1918 hebben
gekend. 

Het object Sweelinckplein 3, bestaande uit het Sint Janslyceum met
bijbehorende bouwdelen (gymgebouw, aula, vrml. kapel, amanuensiswoning,
conciлrgewoning), is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Sweelinckpl. 3/ Homerusl. 5/ Platostr. 6     
’s-Hertogenbosch, GMSP II

  PAGE  8 

