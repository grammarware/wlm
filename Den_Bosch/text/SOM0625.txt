’s-Hertogenbosch

Kerkstraat 21-23

Kadastraal	: ’s Hertogenbosch, H-1152

Monumentnr.     : SOM0625

Huidige functie	: winkel-kantoor	Bouwjaar	: XVI, voorgevel ca.1880 

Architect	: 

Oorspr.functie	: woon-werkhuis

 

Verbouwingen	: 1924, 1936, 1965, 1967, 1979, 2002

Archief		: Gemeente ’s-Hertogenbosch, afdeling BAM

Datum document: 14-08-2007



					       globale aanduiding van het perceel

					

Context

(Bouw)historie:

Het pand Kerkstraat 21-23 dateert in kern uit

de 16de eeuw, zoals onder andere blijkt uit de nog aanwezige oude
kelder, de kap en de samengestelde zolderbalklaag. Rond 1880 is de
voorgevel vernieuwd in de vorm van een lijstgevel. In 1924, 1965, 1979
en 2002 is de winkelpui vernieuwd. In de jaren ’60 werd ook de
indeling gewijzigd en is er een eenlaags aanbouw op de kleine
achterplaats gerealiseerd. Het pand is in de late 20ste eeuw op de
begane grond samengevoegd met de linker buurpanden nrs.25 en 27. In de
linker zijmuur is een opening gemaakt, om zo een grote winkelruimte te
creлren. In 2002 werd de indeling op de verdiepingen gewijzigd en werd
de trap verplaatst, toen kantoorruimte werd ingericht op de
verdiepingen. Ook werd de aanbouw op de voormalige achterplaats verhoogd
met een verdieping.

Ligging:

Het pand is gelegen aan de zuidwestzijde van de Kerkstraat in een
gesloten gevelwand. 

De Kerkstraat verbindt vanouds de Markt met de Sint-Janskerk, vandaar de
naam. De straat is voor het eerst vermeld in 1311. Van oorsprong (eind
12de eeuw - begin 13de) stond er aan het noordwestelijke uiteinde van de
straat, bij de Markt, waarschijnlijk een huis, maar is dat later
gesloopt om over het perceel een verbinding met de kerk te creлren,
waarbij ook een opening in de oudste stadsmuur uit de vroege 13de eeuw
werd gemaakt. Bij de stadsuitbreiding in de eerste helft van de 14de
eeuw kwamen de gehele straat en de kerk binnen de stadsmuren te liggen.
Het onderhavige pand ligt net buiten de voormalige eerste stadsmuur, die
een tiental meters naar het noordwesten was gelegen. Na de ontmanteling
van de stadsmuur werden aan de buitenzijde percelen uitgegeven. Van
origine was het perceel breder: waarschijnlijk is het later opgesplitst
in de percelen Kerkstraat 21 en 19.

Het onderhavige perceel, dat geheel bebouwd is, grenst aan de
achterzijde aan bebouwing op het perceel dat bij Kerkstraat 13-17 hoort.


Beschrijving

Algemeen (hoofdvorm, kap):

Het pand heeft een langwerpige plattegrond, die achter de voorgevel iets
schuin naar links loopt. Boven een kelder is er een hoge begane grond,
een hoge verdieping en een zolder met borstwering. Het zadeldak heeft
een wolfseinde aan de voorzijde en is gedekt met gesmoorde Hollandse
pannen. Aan de achterzijde is er op de voormalige plaats een recente
tweelaags aanbouw met een plat dak.

Voorgevel:

De voorgevel is een symmetrische gepleisterde lijstgevel daterend van
omstreeks 1880. Voor de gevel ligt links een klein kelderluik van
recente datum. Op de begane grond is er tussen gepleisterde penanten een
recente pui. De puibalk dateert nog van een oude pui uit de late 19de of
vroege 20ste eeuw. Het betreft een stalen I-profiel met ijzeren roosjes
er tegenaan. Hierboven bevindt zich een gepleisterde zone die wordt
afgesloten door een cordonlijst, met daarboven de borstwering van de
eerste verdieping. Deze borstwering is uitgevoerd met twee verdiept
liggende geveldelen met decoratieve cirkels in reliлf, en wordt
bekroond door een geprofileerde lijst. Hierboven bevinden zich recht
boven de verdiepte geveldelen twee licht getoogde vensters met
geprofileerde gestucte omlijstingen met uitgezette bovenhoeken, getoogde
kozijnen met kwarthol profiel en T-schuiframen. Op de tweede verdieping
is een cordonlijst met erboven twee mezzanino vensters. Deze zijn net
als op de eerste verdieping getoogd en hebben een geprofileerde
omlijsting, maar zonder uitgezette bovenhoeken. De kozijnen met kwarthol
profiel bevatten tweeruits tuimelramen. De gevel wordt afgesloten door
een classicistisch hoofdgestel met een gepleisterde architraaf en een
fries waarin twee cirkels in reliлf zijn aangebracht, en een
geprofileerde houten kroonlijst. Aan de rechterzijde steekt de
kroonlijst van het buurpand over die van het onderhavige pand. 

Zijgevels:

Het pand wordt aan beide zijden begrensd door bebouwing.

Achtergevel:

De achtergevel is vanuit de openbare ruimte niet waar te nemen. Volgens
een ongedateerd documentatierapport van de afdeling BAM betreft het een
gepleisterde topgevel.

Ruimtelijke indeling:

Volgens een bouwtekening uit 2002 heeft het interieur de volgende
indeling. Links voorin het pand bevindt zich een recente trap naar de
kelder. Op de begane grond is er een doorgang in de linker zijmuur en is
de achtergevel weggebroken. Net als op de begane grond is het pand op de
verdiepingen niet meer in verschillende ruimtes onderverdeeld.

Constructies:

Volgens een ongedateerd documentatierapport van de afdeling BAM bevat
het pand de volgende constructies. De kelder wordt gedekt door een haaks
op de straat gelegen tongewelf. Zowel tegen de voor- als tegen de
achtergevel is er door steekgewelven over de volle breedte ruimte
gemaakt voor toegangen. Ter plaatse van de achtergevel bevinden zich
sporen van een toegang aan de rechterzijde, en bij de voorgevel aan de
linkerzijde. De kelder dateert uit de late 16de of vroege 17de eeuw.

De zolderbalklaag bestaat uit eiken moer- en kinderbinten. De moerbalken
rusten volgens foto’s in het archief van de afdeling BAM uit 2002 op
sleutelstukken met peerkraalprofileringen uit de 16de eeuw en
ojiefprofileringen die vermoedelijk uit de 17de eeuw dateren. De kap
heeft nog ййn eiken dekbalkjuk met gehakte telmerken, waarschijnlijk
daterend uit de 16de eeuw. Verder zijn er, getuige foto’s in het
archief van de afdeling BAM uit 1996 en ’98, A-spanten uit de 19de of
vroege 20ste eeuw. Beide zijmuren zijn gemeenschappelijk met de
buurpanden. De linker zijmuur bevat op de verdieping muurankers behorend
bij het buurpand.

Interieurelementen:

Er is geen documentatie voorhanden met betrekking tot eventuele
waardevolle interieurelementen.

Erf, bijgebouwen, diversen:

Het perceel is volledig bebouwd.  Motivering voor plaatsing op de
gemeentelijke monumentenlijst

1. Architectonische en stedenbouwkundige waarden

Het object Kerkstraat 21-23 heeft stedenbouwkundige waarde vanwege de
samenhang met de historische gebouwde omgeving en de historische
perceelsstructuur. De gevelwanden van de Kerkstraat vormen een fraai
historisch ensemble. Daarnaast heeft het pand aanmerkelijke
architectonische waarde omdat het duidelijk herkenbaar is als historisch
winkel/woonhuis, met een gepleisterde lijstgevel van rond 1880.

2. Bouw- en/of kunsthistorische waarden

Het pand heeft bouwhistorische waarde omdat het nog duidelijk herkenbaar
is als historisch huis, met een bouwkundige kern uit de 16de eeuw
(kelder, balklaag, onderdelen kap), waarin in verschillende fasen
veranderingen zijn doorgevoerd. De lijstgevel van rond 1880 is de meest
duidelijke uiting daarvan. 

3. Cultuurhistorische waarden

Het gebouw heeft cultuurhistorische waarde als zijnde een woon-werkhuis
met een 16de-eeuwse kern, waarin vernieuwingen herkenbaar zijn uit
verschillende historische perioden, zoals de voorgevel uit de 19de eeuw.

Het object Kerkstraat 21-23, bestaande uit een huis dat in kern uit de
16de eeuw dateert met een lijstgevel van rond 1880, is op basis van
bovenstaande criteria beschermenswaardig als gemeentelijk monument in de
gemeente ‘s-Hertogenbosch

Redengevende omschrijving Kerkstraat 21-23			’s-Hertogenbosch, GMSP II

  PAGE  1 

