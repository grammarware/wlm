Redengevende omschrijving van het Ravelijn, gelegen bij Citadellaan 28.

SOM0539

Beschrijving

Bovengenoemd ravelijn is een voorwerk van het fort de Citadel aan de
noordzijde van de stad ’s-Hertogenbosch. Het werd aangelegd kort na
1734 in het kader van de voltooiing van de uitbreiding van de Bossche
vestingwerken. Deze bestond uit het realiseren van uitgebouwde
voorwerken bestaande uit ravelijnen, lunetten en enveloppes ter
verbetering van de accessen van de stad en de inundatie van de omgeving.
Deze werkzaamheden waren gebaseerd op plannen van Menno van Coehoorn die
gedeeltelijk waren uitgevoerd aan het begin van de 18e eeuw, maar werden
onderbroken, vermoedelijk ten gevolge van het overlijden van
Koning-stadhouder Willem III en Van Coehoorn in respectievelijk 1702 en
1704. Dertig jaar later werden de plannen opnieuw ter hand genomen en
voltooid. Het ravelijn, dat aan noordzijde van de Citadel was gelegen,
flankeerde tezamen met een ander, westelijk gelegen ravelijn de rivier
de Dieze. Het had een onregelmatige vijfhoekige vorm en was voorzien van
aardwerken aan drie van de vijf zijden (de westelijke flank bij de
rivier, noordwestelijke en noordoostelijke face). Het ravelijn werd na
de vestingwet van 1874 rond het jaar 1880 van zijn aardwerken ontdaan en
de omringende ravelijnsgracht gedempt, uitgezonderd het aan zuidzijde
gelegen tracй van de rivier/vestinggracht de Aa. Op de hier gesitueerde
gronden werd een bedrijventerrein en woonwijkje gerealiseerd (bekend
onder de naam “Siberiл”), waarbij de revкtementsmuur (c.q. overige
muren) aan noordoostzijde (en waarschijnlijk ook de overige van het
ravelijn) gehandhaafd bleef/bleven tot aan huidige maaiveldhoogte
(aanlegdiepte fundering 1,45 m. +NAP, bovenzijde = maaiveld 5, 58 m.
+NAP. Aan noordwestzijde is het ravelijn deels bedekt door het talud van
de oprit naar de brug over de Dieze.

Motivering voor plaatsing op de gemeentelijke monumentenlijst.

Het ravelijn is van algemeen belang vanwege de krijgskundige en
vestingbouwkundige waarde. Het is een voorbeeld van vestingbouwkundige
innovatie naar ontwerp van de beroemde Nederlandse vestingbouwkundige
Menno van Coehoorn. Als voorwerk van het fort de Citadel vormt het
hiermee een directe ruimtelijke en historische relatie.

