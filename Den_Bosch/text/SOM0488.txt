’s-Hertogenbosch

Snellestraat 48-50

Kadastraal	: ’s Hertogenbosch, G-5871

Monumentnr.     : SOM0488

Huidige functie	: cafй-woning	Bouwjaar	: XIXc, pui 1904, oudere kern

Architect	: 

Oorspr.functie	: woon-werkhuis

 

Verbouwingen	: 1904, 1997

Archief		: Gemeente ’s-Hertogenbosch, afdeling BAM

 

globale aanduiding van het perceel

Context

(Bouw)historie:

Het pand Snellestraat 48-50 werd in 1648 “Het Vergult Vierslot”
genoemd. Het 17de-eeuwse woon-werkhuis is in de 19de eeuw intern
ingrijpend verbouwd en voorzien van een nieuwe voorgevel. In 1904 wordt
de huidige houten pui geplaatst. Deze verkeert nog vrijwel geheel in
oorspronkelijke staat. De kelder onder het pand is een goed bewaard
gebleven onderdeel van de 17de-eeuwse kern. De begane grond van het pand
is tegenwoordig in gebruik als cafй en op de verdiepingen is een
woning. In 1997 is ten behoeve van de cafй-functie is achter in het
pand een aantal toiletten tegen de achtergevel gerealiseerd en is er een
tochtportaal gemaakt bij de cafй-ingang. 

Ligging:

Het pand ligt op een smal en ondiep perceel aan de westelijke zijde van
de Snellestraat, in een bouwblok tussen de Snellestraat en de
Postelstraat en net buiten de eerste stadsmuur. De zuidelijke
perceelgrens loopt door over de gehele diepte van het bouwblok. De
noordelijke perceelgrens verspringt halverwege naar het noorden, zodat
er aan de zijde van de Postelstraat ruimte ontstaat voor twee kleinere
huisjes. Uit de percellering is niet af te leiden of er vroeger sprake
was van ййn perceel van straat tot straat. Op de kadastrale kaart uit
1823 is de perceellering al gelijk aan de huidige situatie. 

De Snellestraat loopt langs de voormalige eerste stadsmuur en de
plaatselijk overkluisde Binnendieze, die hier destijds de functie van
stadsgracht had. De straatnaam ontstond pas in de tweede helft van de
17de eeuw, toen de straat vernoemd werd naar het pand “De Drie
Snellenkens” (nr. 32-34).

Beschrijving

Algemeen (hoofdvorm, kap):

Het pand omvat een kelder, begane grond, twee verdiepingen en een
zolderverdieping met een borstwering onder een zadeldak met de nok haaks
op de voorgevel en een voordakschild. Het dak is gedekt met rode
Hollandse pannen en in het voordakschild zit een dakkapel.

Voorgevel:

De twee vensterassen brede gevel is opgetrokken in baksteen
(kruisverband) en is geschilderd. Links op de begane grond zit de
toegang tot de woning op de verdiepingen. Deze getoogde ingang bevat een
fraaie paneeldeur en een bovenlicht. Boven deze ingang zit een hanekam.
Rechts in de gevel is in 1904 de huidige houten winkelpui met pilasters
met verdiepte velden en een hoofdgestel aangebracht. Deze pui bevat
rechts een ingang (tot het cafй op de begane grond) met bovenlicht en
heeft links een groot 15-ruits venster. Zowel op de eerste als op de
tweede verdieping heeft de gevel twee getoogde vensters met T-schuifraam
en bovenlicht. Boven de vensters een hanekam en onder de vensters een
hardstenen lekdorpel. De gevel wordt afgesloten door een hoofdgestel met
architraaf, fries met velden en zes gesneden consoles onder een
kroonlijst.

Zijgevels:

Het pand wordt aan beide kanten begrensd door bebouwing.

Achtergevel:

De achtergevel is niet in zijn geheel zichtbaar vanuit de openbare
ruimte. De achtergevel wordt door de bebouwing aan de Postelstraat aan
het zicht onttrokken. In een beschrijving uit 1984 is opgenomen dat in
deze topgevel zich op elke verdieping een breed raam met tussenstijl
bevindt.

Ruimtelijke indeling:

De begane grond van het pand is op een verbouwingstekening uit 1997 als
volgt weergegeven: Links zit een gang (tot halverwege het pand) met de
opgang naar de verdiepingen. Afgezien van het tochtportaal bij de
cafй-ingang en de toiletten tegen de achtergevel is de begane grond
ййn grote ruimte en geheel in gebruik als cafй. Op een tekening uit
1998 is zichtbaar dat ook op de verdiepingen de trap tegen de linker
zijmuur geplaatst is. De verdiepingen zijn in gebruik als woning. Tegen
de rechter zijmuur lopen twee rookkanalen. Onder de begane grond zit een
kelder. In de beschrijving uit 1984 is opgenomen dat deze kelder niet
meer toegankelijk is. Mogelijk is deze tegenwoordig toch weer in gebruik
(aangezien er voor de voorgevel een kelderluik aanwezig is). 

Constructies:

In de beschrijving uit 1984 is het volgende opgenomen met betrekking tot
de constructies van het pand: De balklagen zijn enkelvoudig. De kap
bestaat uit verbeterde Hollandse spanten met gordingen. Over de zijmuren
is geen documentatie voorhanden. Mogelijk heeft het pand
gemeenschappelijke zijmuren met de buurpanden.

Interieurelementen

Over eventuele waardevolle interieurelementen is geen documentatie
voorhanden. Mogelijk zijn er nog 19de-eeuwse elementen in het pand
bewaard gebleven.

Erf, bijgebouwen, diversen:

Achter het pand is een overdekte binnenplaats.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Snellestraat 48-50 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het pand ligt net buiten de eerste stadsmuur en
het perceel strekte zich mogelijk oorspronkelijk uit tot aan de
achterliggende Postelstraat. De gevelwanden van de Snellestraat vormen
vrijwel in hun geheel een historisch ensemble. Deze fraaie en in
uiterlijke verschijningsvorm gave 19de-eeuwse lijstgevel met houten
winkelpui uit 1904 heeft een zeer beeldbepalende werking binnen deze
gevelwand. De voorgevel is dan ook van architectonisch belang. 

2. Bouw- en/of kunsthistorische waarden

Het pand verkeert nog vrijwel geheel in 19de-eeuwse staat. De fraaie
houten winkelpui uit 1904 doet geen afbreuk aan de 19de-eeuwse
uitstraling van het object. Mogelijk zijn er in de oudere kelder en de
zijmuren nog onderdelen van een oudere kern bewaard gebleven. 

3. Cultuurhistorische waarden

Als in hoofdvorm en uiterlijke verschijningsvorm gaaf en nog goed als
zodanig herkenbaar 19de-eeuws winkel-woonhuis heeft het pand
cultuurhistorische waarden. Het pand is kenmerkend voor de ontwikkeling
in de tweede helft van de 19de eeuw, toen veel panden in de Bossche
binnenstad werden vernieuwd en werden voorzien van een nieuwe voorgevel.


Het object Snellestraat 48-50, bestaande uit een in hoofdvorm en
uiterlijke verschijningsvorm gaaf 19de-eeuws winkel-woonhuis met een
oudere kern, is op basis van bovenstaande criteria beschermenswaardig
als gemeentelijk monument in de gemeente ‘s-Hertogenbosch

Redengevende omschrijving Snellestraat 48-50                            
          ’s-Hertogenbosch, GMSP II

  PAGE  4 

