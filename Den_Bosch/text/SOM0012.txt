

1

BAAC bv A. van Gelderstraat 34-70 `s-Hertogenbosch, GMSP-Muntel/Vliert
De MuntelArnoud van Gelderstraat 34-70 (even), Willem Mariastraat 1-7 (oneven)

Kadastraal : `s-Hertogenbosch, C-1210 Bouwjaar : 1931Eigenaar : Stg. Wonen `s-Hertogenbosch Architect : Ph.M. Knoers
Huidige functie : woningen Oorspr. functie : (arbeiders)woningen
Verbouwingen : late 20ste eeuwArchief : Cultuurhistorische Inventarisatie `s-Hertogenbosch, deel 4, De Muntel (1990), p. 30, 26.

Beschrijving
Algemeen:Gesloten, symmetrisch woningblok van eengezins arbeiderswoningen, gelegen aan de Arnoudvan Gelderstraat (19 wooneenheden) en de
Willem Mariastraat (4 wooneenheden), gebouwdin een sobere, expressionistische stijl. 
Het bouwblok is op de hoeken visueel afgeslotendoor afwijkende bebouwing, namelijk twee haaks
op de langgerekte bebouwing geplaatste uit-springende bouwdelen met een laag aangezette
topgevel onder een loodrecht op de rooilijngeplaatst zadeldak. Tussen de hoekpanden
bevinden zich 17 wooneenheden. De woningenomvatten drie niveaus, te weten een begane
grond, een eerste en een zolderverdieping ondereen met rode verbeterde Hollandse pannen
gedekt zadeldak, evenwijdig aan de straat.Zowel aan de Arnoud van Gelderstraat als aan
de Willem Mariastraat zijn de woningen aan devoorzijde voorzien van een ondiep voorerf met
een lage tuinmuur, die onderdeel uitmaakt vande architectuur van de woningen. Op het achterterrein bevinden zich achtererven met een grotediversiteit aan schuurtjes, omgeven door een
tuinmuur.Tegelijk met dit bouwblok werd aan de noordzijde van de wijk de Muntel, op een perceel datbegrensd wordt door de Frederik van Egmondstraat, de Van IJsselsteinstraat, de Willem vanNassaulaan en de Willem Mariastraat 45 een
gelijksoortig woningencomplex gebouwd; ditcomplex is aangewezen als rijksmonument.

Voorgevel (Arnoud van Gelderstraat):Het in staand verband uitgevoerde metselwerk
van de hoekpanden wordt verlevendigd door hetafwisselende gebruik van donkere stenen in de
plint en gele Waalsteen in het bovenliggendemuurwerk. In de topgevel van het hoekpand nr.
34 is een kunststenen plaquette aangebrachtmet daar in de naam van de opdrachtgever,
namelijk de `bouwvereniging "St. Joseph" anno1931'. 

De toegang tot de hoekpanden bevindt zich ineen loggia-achtige portiek onder een overstekende betonnen luifel die rust op een gemetseldeen door speklagen gedecoreerde kolom die is
geplaatst op een lage, gemetselde borstwering.Ter accentuering van de laag aangezette topgevel is boven de betonnen afdekking van het por-tiek in het metselwerk e'e'n vlechting verwerkt. 
In de topgevels van de hoekpanden bevindenzich zowel op de begane grond en de eerste
verdieping drie vensters. De vensters zijn ge-plaatst op keramische onderdorpels en bestaan
uit een ten opzichte van het muurvlak verdieptonderraam, en een iets breder bovenlicht dat het
kozijnhout in hetzelfde vlak als de muur heeft.Enkel het onderraam van de vensters op de
eerste verdieping is draaiend. De overige delenzijn vast. In de top bevindt zich een zeer smal en
hoog venster. 

2

BAAC bv A. van Gelderstraat 34-70 `s-Hertogenbosch, GMSP-Muntel/Vliert
Het metselwerk van de hoekpanden is voort-gezet in het langgerekte tussendeel. Op subtiele
wijze is hier enige geleding in aangebracht: hetmuurwerk van de verdieping steekt iets uit ten
opzichte van het onderliggende muurwerk. Dezeuitmetseling volgt de hoogte van de bovendorpels van de vensters op de begane grond enverspringt bijvoorbeeld bij de kleine, lager geplaatste toiletvensters. Op dezelfde wijze is destrekkenlaag onder de bakgoot met een sprongetje ten opzichte van het onderliggende muur-vlak uitgemetseld. De ventilatieroosters in de
plint zijn vormgegeven met ten opzichte van hetopgaand muurwerk uitgemetselde verticale koppen.
De voorgevels van de 17 eengezingswoningentussen de twee hoekpanden hebben een repeterende opbouw van overwegend drie venster-assen: een deur en twee vensters op de begane
grond en drie vensters op de verdieping. Naar alle waarschijnlijkheid zijn alle voordeuren
vernieuwd. Zowel op de begane grond als op deverdieping zijn dezelfde vensters geplaatst.
Oorspronkelijk zullen alle bovenlichten van devensters op de begane grond net als nr. 58
voorzien zijn geweest van veelkleurig glas-in-lood. Enkele van de kleine toiletraampjes, te
weten nr. 40, 42, 48, 64 en 66, bezitten ook nogde kleurige, in  Art Deco-stijl vormgegeven glasin-lood.

De gevel wordt bee"indigd door een sobere, uit-stekende en gedeeltelijk omlopende bakgoot.
Linkerzijgevel (Arnoud van Gelderstraat):Het hoekpand grenst met de linkerzijmuur aan
het in 1929-1930 gebouwde buurpand Arnoudvan Gelderstraat 32. Slechts een kleine strook
blind metselwerk is van deze gevel zichtbaar.
Voorgevel (Willem Mariastraat):De opbouw van de gevels aan de Willem Mariastraat komt in grote lijnen overeen met het gevel-beeld aan de Arnoud van Gelderstraat. Het linker
hoekpand is voorzien van een inspringende hoeken omvat twee bouwlagen met een zolderverdieping onder twee loodrecht op elkaar geplaatstezadeldaken. Op de rechterhoek daarentegen is
aanzienlijk kleiner in volume en moet de promi-nente topgevel ontberen; het bouwdeel is gedekt
met een bescheiden zadeldak. Dit hoekpand telteen begane grond en een zolderverdieping. Aan
de rechterzijde wordt de topgevel afgesloten meteen hoog opgemetselde schoorsteen. De voordeur bevindt zich in een overhoeks geplaatsteportiek, onder een steens rondboog.
Tussen de twee hoekpanden bevinden zich tweewooneenheden. De twee vensterassen brede
gevels zijn spiegelsymmetrisch van opzet en

Detail voorgevel Arnoud van Gelderstraat 34

Detail voorgevel Arnoud van Gelderstraat

Toiletraampjes, Art Deco-stijl

3

BAAC bv A. van Gelderstraat 34-70 `s-Hertogenbosch, GMSP-Muntel/Vliert
hebben dezelfde vensters als de voorgevel aande Arnoud van Gelderstraat. 
Rechterzijgevel (Willem Mariastraat):De geheel blinde, in staand verband opgemetselde rechterzijgevel heeft een zeer typischeopbouw: de dubbele kopgevel suggereert een
tweebeukige opzet van het pand, elk voorzienvan een eigen zadeldak. Dit, terwijl het pand in
werkelijkheid vermoedelijk bestaat uit een zolder-verdieping onder een plat dak met een dakschild
aan de voor- en aan de achterzijde.
Achtergevel:De achtergevels zijn slechts globaal bekeken.
Opvallend is de grote diversiteit aan schuurtjesen e'e'nlaags uitbouwtjes. De gevelindeling op de
begane grond was niet zichtbaar. De venster-indeling op de verdieping is spiegelsymmetrisch
van opzet; er lijkt zich min of meer een herhalingvoor te doen van bredere geveldelen met twee
dubbelvensters en e'e'n enkelruits venster ensmallere geveldelen met e'e'n dubbelvenster en
een raam. Alle vensters geplaatst onder eensteens rollaag. De gevel eindigt met een sobere
bakgoot. In het dak is een reeks modernedakkapellen zichtbaar. 

Interieur:Het interieur behoort niet tot de context van dit
onderzoek.

Redengevende omschrijvingHet complex bezit monumentale waarde vanwege de architectuur, bouwmassa, steden-bouwkundige situatie, als ensemble en vanwege
de bouwhistorische en kunsthistorische beteke-nis. 
Het bouwblok bezit cultuurhistorische waarde alsbijzondere herinnering aan de grote woningnood
in het begin van de jaren dertig van de 20steeeuw en vanwege het belang voor de ontwikkeling en het doelgroepenbeleid van woningbouw-verenigingen.

Datum verkenning:  20 november 2003Fotografie: A.G. Oldenmenger
Veldwerk:  A.G. Oldenmenger en A.K. Hemmes
Tekst rapportage:  A.K. Hemmes

Willem Mariastraat (rechterzijgevel)Hoek Arnoud van Gelderstraat/Willem Mariastraat