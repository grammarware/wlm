’s-Hertogenbosch

Postelstraat 12, 12A, 12B -14/Capucijnenpoort 1

Kadastraal	: ’s Hertogenbosch, G-0834

Monumentnr.     : SOM0474

Huidige functie	: horeca	Bouwjaar	: 1823, oudere kern

Architect	: 

Oorspr.functie	: woon-werkhuis

 

Verbouwingen	: 1823, 

Archief		: Gemeente ’s-Hertogenbosch, afdeling BAM

Datum document:04-04-2008



globale aanduiding van het perceel

Context

(Bouw)historie:

Het pand Postelstraat 12-14 bestond vroeger uit twee smallere panden,
namelijk “de Grenadier” (nr. 12) en “’t Vergulde Slot”, later
“de Musketier” genaamd (nr. 14). De scheidingswand tussen beide
panden is nog grotendeels aanwezig en ook de twee verschillende
onderpuien verraden de oorspronkelijke aanwezigheid van twee panden.
Deze twee panden zijn eind 19de eeuw achter ййn gemeenschappelijke
voorgevel gevoegd. Tijdens deze samenvoeging zijn de balklagen, de kap
en de voorgevels vernieuwd. Tevens werd het binnenplaatsje van het
linker pand bebouwd. Latere verbouwingen aan de beide panden hebben
voornamelijk intern plaatsgevonden.

Ligging:

Het pand ligt aan de westelijke zijde van de Postelstraat, in de ring
met bebouwing tussen de eerste en de tweede stadsmuur en op de hoek met
de Capucijnenpoort. Het huidige perceel was oorspronkelijk onderdeel van
het perceel van Vughterstraat 69-71. De Capucijnenpoort diende ter
ontsluiting van de bebouwde achtererven van de panden aan de
Vughterstraat 69 t/m 85. Pas aan het eind van de 19de eeuw kreeg het
steegje zijn huidige naam. Op de kadastrale kaart uit 1823 zijn nog twee
afzonderlijke panden ingetekend. De samenvoeging heeft eind 19de eeuw
plaatsgevonden. 

De Postelstraat dankt zijn naam aan het voormalige Refugiehuis van de
nog altijd bestaande Abdij van Postel. De Abdij had in 1258 van een
vrijgevige Bossche poorter, Lambertus Sus genaamd, daar een huis
gekregen. De Capucijnenpoort, destijds het Oude Waterstraatje, leidde er
via een bruggetje over de Dieze heen. 

 

Beschrijving

Algemeen (hoofdvorm, kap):

Het pand omvat een begane grond, twee verdiepingen en een
zolderverdieping onder een schilddak. Het perceel is geheel bebouwd.

Voorgevel:

In de brede voorgevel aan de Postelstraat zijn de twee afzonderlijke
panden nog goed herkenbaar door de twee verschillende puien. De gevel is
uitgevoerd in baksteen en is op de verdiepingen geschilderd. Beide puien
zijn gepleisterd. Aan linkerzijde op de begane grond zit een ingang met
een kozijn met duivejagersprofilering, een bovenlicht en niet
oorspronkelijke deur binnen een geprofileerde stucomlijsting. Rechts
hiervan twee vensters. Deze bevatten eveneens een kozijn met
duivejagersprofiel en een niet-oorspronkelijk schuifraam met (uitzet)
bovenlicht. Ook rond deze vensters zit een geprofileerde stucomlijsting.
Beide vensters hebben een hardstenen lekdorpel. De pui rechts wordt
gekenmerkt door gevelopeningen met afgeronde bovenhoeken. Links in de
pui zit een brede ingang met dubbele deuren met een glaspaneel en een
gedeeld bovenlicht met een eenvoudige levensboom. De bovenhoeken van het
bovenlicht zijn afgerond. Rechts van deze ingang, boven een geschilderde
geprofileerde hardstenen borstwering, een breed etalage venster met een
enkel raam en bovenlicht. Ook hier zijn de bovenhoeken van het
bovenlicht afgerond. Beide gevelopeningen zijn gevat in een brede
geprofileerde stucomlijsting met afgeronde hoeken en een kuif. Links en
rechts in de pui zijn geprofileerde gestucte hoekpilasters zichtbaar.
Deze ‘dragen’ het gepleisterde hoofdgestel (dat ook doorloopt over
de linker pui) met architraaf, fries en kroonlijst. Op de bovenliggende
verdiepingen is de gevel verdeeld in drie vensterassen. De drie vensters
op de eerste verdieping bevatten kozijnen met duivejagersprofiel en
toognagels, dubbele draairamen en een gedeeld bovenlicht met een zeer
brede middenstijl. Op de tweede verdieping drie vensters met kozijn
zonder profilering. Deze bevatten 6-ruits schuiframen. Boven alle
vensters op de verdiepingen zit een strekse boog. De gevel wordt
afgesloten door een hoofdgestel met architraaf, fries en kroonlijst. 

Zijgevels:

Het pand wordt aan de linker zijde begrensd door bebouwing. De rechter
zijgevel aan de Capucijnenpoort is op de begane grond gepleisterd en het
metselwerk op de verdiepingen is geschilderd. In een documentatierapport
uit 1976 is later de opmerking geplaatst dat deze gevel uit zeer zachte
machinale bakstenen bestaat. In het midden op de begane grond is een
ingang. Deze lijkt niet meer in gebruik. Links van deze ingang zit een
klein (dichtgezet) venster met een diepe negge. Ter rechter zijde van de
ingang zitten opeenvolgend een venster met 9-ruits schuifraam en
diefijzers, een liggend venster met diefijzers en hier onder een klein
venstertje met enkel raam. Op de eerste verdieping bevat de gevel alleen
rechts twee liggende vensters. Het linker heeft dubbele draairamen en
het rechter een 2-ruits raam. Recht boven deze vensters, op de tweede
verdieping, zitten twee vensters met dubbele draairamen. Ter hoogte van
de verdiepingsvloeren en de zoldervloer zijn staafankers zichtbaar. De
gevel wordt afgesloten door een gootlijst.

Achtergevel:

Het pand wordt aan de achterzijde begrensd door bebouwing. Slechts een
klein deel van het bovenste gedeelte van de achtergevel is zichtbaar
vanaf de Capucijnenpoort. Dit gedeelte van de gevel is gepleisterd.

Ruimtelijke indeling:

Over de ruimtelijke indeling van het pand is weinig informatie aanwezig.
Een verbouwingstekening uit 1999 laat enkel de begane grond van het
rechter deel zien. Deze staat op de tekening aangegeven als ййn grote
ruimte. Verder is er geen documentatie m.b.t. de indeling voorhanden.

Constructies:

Alle balklagen in het pand Postelstraat 12-14 zijn enkelvoudig. De kap
is een gordingenkap uit de tweede helft van de 19de eeuw. Over de linker
zijmuur is geen documentatie voorhanden. Waarschijnlijk heeft het pand
een gemeenschappelijke zijmuur met het buurpand.

Interieurelementen:

In een documentatierapport uit 1976 staat vermeld dat er zich op de
begane grond van het rechter deel een binnenpui uit de tweede helft van
de 19de eeuw bevindt. Of deze ook tegenwoordig nog aanwezig is, is niet
duidelijk. Over mogelijke andere waardevolle interieurelementen is geen
documentatie voorhanden.

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Postelstraat 12,12A, 12b en 14 heeft stedenbouwkundige waarde
vanwege de samenhang met de historische gebouwde omgeving en de
historische verkavelingsstructuur. Het pand ligt op het voormalige
achterterrein van Vughterstraat 69-71. De gevelwanden van de
Postelstraat vormen vrijwel in hun geheel een fraai historisch ensemble.
Het grote hoekpand speelt een zeer beeldbepalende rol binnen dit
ensemble. Het pand heeft dan ook aanzienlijke architectonische waarde.

2. Bouw- en/of kunsthistorische waarden

Achter de brede 19de-eeuwse lijstgevel gaan twee oudere panden schuil.
Hoewel er constructief veel aan het pand gewijzigd is, is de
oorspronkelijke structuur (bouwmuren) van beide panden grotendeels
bewaard gebleven. Het gebouw is dan ook van bouwhistorisch belang.

3. Cultuurhistorische waarden

Het gebouw heeft cultuurhistorische waarde als zijnde een in hoofdvorm
gaaf 19de-eeuws hoekhuis dat is ontstaan uit twee kleinere panden met
een oudere kern. Verder heeft het gebouw cultuurhistorische waarde als
representant van de ontwikkeling in de 19de eeuw, waarbij veel panden
aan belangrijke straten in ’s-Hertogenbosch verbouwd werden en
voorzien werden van een nieuwe voorgevel.

Het object Postelstraat 12, 12A, 12B en 14, een hoekpand bestaande uit
twee in de eerste helft van de 19de eeuw samengevoegde oudere panden ,
is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Postelstraat 12-14                            
          ’s-Hertogenbosch, GMSP II

  PAGE  1 

