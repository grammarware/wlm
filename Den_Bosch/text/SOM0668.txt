’s-Hertogenbosch

Schapenmarkt 33

Kadastraal	: ’s Hertogenbosch, G-0765

Monumentnr.     : SOM0668

Huidige functie	: winkel-woning	Bouwjaar	: XIXB, kern XVI

Architect	: 

Oorspr.functie	: woon-werkhuis

 

Verbouwingen	: 1931, 1955, 1973, 1985

Archief		: Gemeente ’s-Hertogenbosch, afdeling BAM

Datum document: 01-10-2007



 

globale aanduiding van het perceelContext

(Bouw)historie:

Het pand Schapenmarkt 33 stond vroeger bekend onder de naam “De roode
Hamer" en werd later ook wel “de IJzeren Hamer" genoemd. De kelder
strekt zich uit van de voor- tot de achtergevel. De kelder was
oorspronkelijk toegankelijk vanaf het achtererf, maar is tegenwoordig
dichtgestort. Tijdens het bombardement op Den Bosch in 1601 raakte de
kap ernstig beschadigd. Deze oude kap is dan ook niet meer aanwezig. Er
was ook schade aan de schoorsteen en de gevel. De achtergevel, die
mogelijk uit de 16de eeuw dateert, is nu nog wel aanwezig. Het oude pand
is in de tweede helft van de 19de eeuw verbouwd en van een nieuwe
voorgevel voorzien. In de 20ste eeuw hebben er intern een aantal
wijzigingen plaatsgevonden. Zo werden in 1931 de trappen naar de eerste
en tweede verdieping verplaatst en vernieuwd en werden enkele
scheidingsmuurtjes verwijderd. De winkelpui van rond 1900 is in 1955
vernieuwd en in 1973 zijn er wederom enkele aanpassingen gemaakt in de
indeling (trappen) en de pui. In 1985 is de bestaande winkelpui
aangebracht.

Ligging:

Het pand ligt aan de westelijke zijde van de Schapenmarkt op een ondiep
perceel, in de oude 13de-eeuwse kern van de stad. Het stond
oorspronkelijk (deels) op het 29 voet brede perceel, dat na de opheffing
van de eerste stadsmuur zal zijn herverdeeld. Vanouds verbindt de
Schapenmarkt het historische hart van de stad, de Markt, met de
voornaamste uitvalsstraat naar het zuiden, de Vughterstraat. Vroeger was
de naam Sadeleerstraat en later Zadelstraat, naar het ambacht van de
zadelmakers die aan deze straat gevestigd waren. Vanaf de tweede helft
van de 18de eeuw werd hier de schapenmarkt gehouden, waardoor de nieuwe
naam gangbaar werd. Het noordoostelijke uiteinde van de Schapenmarkt,
waaraan het onderhavige pand is gelegen heeft een trechtervorm, als
geleidelijke overgang van de straat naar het driehoekige marktplein.

Beschrijving

Algemeen (hoofdvorm, kap):

Het pand bestaat uit een kelder, begane grond, twee verdiepingen en een
zolder onder een haaks op de voorgevel geplaatst zadeldak met dakschild
aan de straatzijde. Het dak is gedekt met rode muldenpannen. 

Een onderverdeling in voor- en achterhuis heeft het gebouw nooit gehad.
Het kleine plaatsje achter het pand is thans volledig bebouwd
(ййnlaags met plat dak).

Voorgevel:

De twee vensterassen brede voorgevel is opgetrokken in baksteen
(kruisverband) en geschilderd. De winkelpui op de begane grond is in de
tweede helft van de 20ste eeuw vernieuwd: aan weerszijden van de
centraal geplaatste winkelingang met bovenlicht een etalagevenster boven
een houten borstwering. Op de eerste verdieping heeft de gevel twee
vensters. Deze bevatten kozijnen met duivejagerprofilering en toognagels
en dubbele draairamen. In het bovenlicht is glas-in-lood opgenomen. De
twee vensters op de bovenste verdieping zijn voorzien van dezelfde
kozijnen en hebben dubbele draairamen zonder bovenlicht. Alle vensters
hebben een houten lekdorpel en een 1 Ѕ steens strekse boog aan de
bovenzijde. De gevel wordt afgesloten door een hoofdgestel met
architraaf, een fries met verdiepte velden tussen fraai gesneden
consoles die de kroonlijst dragen. 

Zijgevels:

Het pand wordt aan beide zijden begrensd door bebouwing. 

Achtergevel:

De achtergevel is niet zichtbaar vanuit de openbare ruimte. In een
beschrijving uit 1997 staat deze gevel als volgt omschreven: De
bakstenen topgevel is gepleisterd en dateert  vermoedelijk uit de 16de
eeuw. Boven het platte dak van de aanbouw is een steense ontlastingsboog
waarneembaar, behorend bij een thans dichtgezet kozijn. In de gevel
bevinden zich een drietal vensters. 

Ruimtelijke indeling:

Op de bouwtekening uit 1985 is duidelijk te zien dat de gehele begane
grond in gebruik is als winkel. De stookplaatsen zullen tegen de zijmuur
gesitueerd zijn geweest, aangezien het huis geen dwarsmuur bezat. De
begane grond van de aanbouw tegen de achtergevel is iets lager dan die
van het hoofdpand. Waar de trap naar de verdiepingen tegenwoordig is
gesitueerd is aan de hand van de documentatie niet te bepalen.

De kelder onder het pand strekte zich uit van voorgevel toch achtergevel
en was net zo breed als het pand. Deze kelder met tongewelf in de
langsrichting was toegankelijk vanaf de binnenplaats aan de achterzijde
van het pand. Tegenwoordig is de kelder niet meer toegankelijk.

Constructies:

In een beschrijving uit 1997 wordt het volgende gezegd over de
constructies van het pand: De samengestelde balklagen van de eerste en
tweede verdieping hebben vijf vakken. De linker zijmuur is
gemeenschappelijk met het buurpand. De zolder balklaag is enkelvoudig.
Uit oudere documentatie blijkt dat de oude 16de-eeuwse kap niet meer
aanwezig is. Over de huidige kap is geen documentatie voorhanden.

Interieurelementen

Over eventuele waardevolle interieurelementen is geen documentatie
voorhanden. 

Erf, bijgebouwen, diversen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Schapenmarkt 33 heeft stedenbouwkundige waarde vanwege de
samenhang met de historische gebouwde omgeving en de historische
verkavelingsstructuur. Het staat oorspronkelijk (deels) op het 29 voet
brede perceel, dat na de opheffing van de eerste stadsmuur is
herverdeeld.

2. Bouw- en/of kunsthistorische waarden

Het in de 19de eeuw verbouwde pand heeft een waardevolle XVI kern
waarvan de verdiepingsbalklagen, de achtergevel en delen van de zijmuren
behouden zijn gebleven. Hierdoor heeft het geheel een hoge
bouwhistorische waarde. 

3. Cultuurhistorische waarden

Het gebouw heeft cultuurhistorische waarde als zijnde een in kern
16de-eeuws woon-werkhuis. Daarnaast heeft het pand cultuurhistorische
waarde als representant van de ontwikkelingen in de tweede helft van de
19e eeuw, toen vele oude huizen in de binnenstad van Den Bosch geheel of
gedeeltelijk werden vernieuwd en vaak van nieuwe voorgevels werden
voorzien, meestal in samenhang met de nieuwe winkelfunctie.

Het object Schapenmarkt 33, bestaande uit een 19de-eeuws winkel-woonhuis
met goed bewaard gebleven 16de-eeuwse kern, is op basis van bovenstaande
criteria beschermenswaardig als gemeentelijk monument in de gemeente
‘s-Hertogenbosch

Redengevende omschrijving Schapenmarkt 33                               
        ’s-Hertogenbosch, GMSP II

  PAGE  1 

