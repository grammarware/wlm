’s-Hertogenbosch

Jan Heinsstraat 22-28

Kadastraal	: ’s Hertogenbosch, G-4461, G-4460, G-4459, G-4458

Monumentnr.     : SOM0601

Huidige functie	: deels wonen/praktijk/kantoor	Bouwjaar	: circa 1885

Architect	: 

Oorspr.functie	: vier herenhuizen

 

Verbouwingen	: 1910, 1956, 1957, 1959 

Archief		: Gemeente ’s-Hertogenbosch, afdeling BAM

Datum document: 15-12-2008



globale aanduiding van het perceelContext

(Bouw)historie:

Kort na 1880 werd begonnen met de bouw van huizen aan de noordzijde van
de Jan Heinsstraat, die in 1881 zijn naam kreeg bij raadsbesluit van 31
mei. Er werden aan de noordzijde van het straatgedeelte tussen de Van
Tuldenstraat en de Zuid-Willemsvaart voornamelijk kleine herenhuizen
gerealiseerd, deels in een projectmatige opzet. Het buurtje rond de Jan
Heinsstraat met zijn kleine herenhuizen en beneden- en bovenwoningen
werd vooral bevolkt door de hogere middenstandsklasse, die in deze
periode sterk in opkomst was.

Het vierdubbele herenhuis op de nrs. 22-24-26-28 is vanuit ййn opzet
gerealiseerd en zal 

rond 1885 zijn gebouwd. Dit symmetrische blok is een goed voorbeeld van
vroege historiserende architectuur, met aan de Hollandse Renaissance
ontleende motieven en gevelaccenten. Is het belendende blok aan de
rechterzijde nog karakteristiek voor de sobere bakstenen
lijstgevelarchitectuur, die vooral in het midden van de 19de eeuw zeer
geliefd was, het onderhavige blok wordt daarentegen juist gekenmerkt
door een trapgevel, speklagen en sluitstenen waardoor er verwantschap is
met de Neorenaissance. Ook de van een breed overstekende kap voorziene
dakkapellen met sierpirons verwijzen naar de op gotische en
renaissancistische voorbeelden gebaseerde vernieuwingen in het laatste
kwart van de 19de eeuw.   

Verbouwingstekening 1910 (Jan Heinsstraat 22). 

Uit de vroegst bekende gegevens over de bewoningsgeschiedenis blijkt dat
er onder anderen een kapitein der genie, een betaalmeester, een
inspecteur der belastingen en een industrieel hebben gewoond, dus
vertegenwoordigers van de hogere middenstand. Op nr. 22 werd in 1943 een
afdeling Recherche en Bijzondere en Economische wetten gevestigd. Dit
pand had in 1910 een verbouwing ondergaan, toen de links van de ingang
gelegen spreekkamer werd vergroot. Architect A. Hootsmans voerde deze
verbouwing in opdracht van P.C. Appel uit Vught uit. Dit huis heeft
tegenwoordig een geheel overgeschilderde gevel en op de bovenverdieping
zijn de ramen vernieuwd. Hierdoor is de symmetrie van het
voorgevelontwerp enigszins verstoord geraakt. Van het buurpand op nr. 24
is in 1956 een opmetingstekening gemaakt. In 1959-1960 zijn de
bovenverdieping en de zolder van dit huis gewijzigd. Ook hier hebben de
vensters een vernieuwde invulling. Wijziging ondergingen ook de vensters
op de bovenverdieping van nr. 28. Afgezien van de ingrepen bleef het
authentieke karakter van het blok goed herkenbaar. 

Ligging:

De vier herenhuizen liggen aan de noordelijke zijde van de Jan
Heinsstraat, binnen de aaneengesloten noordelijke gevelwand van deze
straat in het noordelijke deel van de Bossche binnenstad. Het
aangrenzende wijkje werd aangelegd op de “Esplanade” of het
“Plein”, de onbebouwde ruimte ten zuiden van de Citadel, die eind
19de eeuw werd herontwikkeld. Aan de zuidzijde van de Jan Heinsstraat
stond tot 1979-1980 het Sint Carolusziekenhuis. Nu is er ook hier een
woonwijkje. 

Beschrijving

Algemeen (hoofdvorm, kap):

Het blok, bestaande uit vier herenhuizen in een symmetrische opzet,
heeft een in hoofdzaak rechthoekige plattegrond en telt per woning twee
bouwlagen en een zolderverdieping. De zolders zijn gevat onder een
gezamenlijk plat dak met schuine voorschilden. Aan weerskanten van een
centraal gelegen trapgevel met steekkap sluiten op de voorschilden
telkens drie houten dakkapellen aan. Ze hebben een zadeldakje met een
tweezijdige en breed overstekende voorzijde bekroond door een sierpiron.
De dakdekking van de dakschilden bestaat grotendeels nog uit
natuurstenen leien in Maasdekking, maar is deels vervangen door
asfaltshingles. 

Aan de achterzijde bevinden zich aanbouwen, die echter niet vanaf de
openbare weg zichtbaar zijn.

Voorgevel:

In de totale breedte telt de voorgevel van dit blok veertien
vensterassen. De hoekwoningen zijn elk vier assen breed en risaleren ten
opzichte van de twee assen brede geveldelen van de naastliggende
woningen. Van de middelste woningen vormen de resterende twee assen
gezamenlijk een middenrisaliet, uitmondende in voornoemde trapgevel. Dit
risaliet bevat twee onder een rondboog gevatte ingangsportieken. Aan
weerskanten van het risaliet bevatten de betreffende woningen elk twee
vensters en hetzelfde geldt voor de bovenverdieping. Boven de portieken
ontvangen ze elk via ййn venster daglicht. 

Van de opzij gelegen woningen bevat de begane grond drie vensters. Vanaf
de hoeken van het blok gezien zijn in de tweede vensteras de betreffende
ingangen gesitueerd, ook ditmaal bereikbaar via een portiek maar nu met
een flauwe segmentboog. Op de verdieping hebben deze woningen elk vier
vensters.

Het metselwerk van de gevels is uitgevoerd in bruine machinale baksteen
in kruisverband met snijvoegen. De gevelplinten bestaan uit    

hardsteen en ook de tussen de twee bouwlagen gelegen waterlijsten zijn
in dit materiaal uitgevoerd. Deze lijsten beperken zich tot de
risalerende geveldelen en zijn aan de onderkant voorzien van bakstenen
siermetselwerk. Forse siermetselwerkstroken met houten kroonlijsten
(goten) beлindigen de gevels. Verder zijn er gepleisterde speklagen.
Van de opzij gelegen woningen worden de vensters beлindigd door een
flauwe segmentboog met gepleisterde sluitstenen. De middelste woningen
zijn voorzien van strekken met sluitstenen, maar de vensters in het hier
gelegen risaliet hebben in de tweede bouwlaag een korfboog, eveneens met
sluitstenen en ditmaal gecombineerd met een boogtrommel met
siermetselwerk. In de oorspronkelijke opzet hebben de diverse op de
begane grond gelegen vensters een schuifraam en op de bovenverdieping
draairamen, telkens voorzien van bovenlichten. Verschillende
bovenlichten bevatten glas-in-lood. De kozijnen zijn verlevendigd met
vellingkanten. In de ingangen bevinden zich oorspronkelijke voordeuren
met diverse siermotieven en een deurrooster.

Een waterlijst vormt de overgang naar de trapgevel en is doorgestoken in
een breed gevelcasement met rondboog dat het kader vormt voor twee
zoldervensters met draairamen en een bovenlicht. De vensters zijn gevat
onder een rondboog met een decoratieve boogtrommel. Verder bevat de
trapgevel enkele smeedijzeren sierankers.      

Zijgevels:

Het blok wordt aan beide zijden begrensd door bebouwing. 

Achtergevel:

De achtergevel is grotendeels niet zichtbaar vanuit de openbare ruimte.
Op de verdieping bevinden zich vensters met een deels gewijzigde
invulling. 

Ruimtelijke indeling:

In de oorspronkelijke opzet hebben de woningen een klassieke indeling
met woonkamers en-suite en een daarlangs gelegen gang met trappenhuis.
De hoekwoningen bevatten aan de andere zijde van de gang een
spreekkamer. Hier is het trappenhuis midden tegen de zijgevels van het
blok gesitueerd. De keukens bevinden zich langs de achtergevels. Het is
niet bekend in hoeverre de indelingsstructuur in de loop van de tijd
wijzigingen onderging. 

Constructies:

Er is geen documentatie beschikbaar over de constructieve opzet.
Uitgaande van de gebruikelijke opzet in de bouwperiode van deze huizen
hebben ze enkelvoudige houten balklagen.

Interieurelementen

Ook over eventuele waardevolle interieurelementen is geen documentatie
voorhanden. 

Erf, bijgebouwen, diversen:  

N.v.t.

Literatuur/bronnen:

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het uit vier herenhuizen bestaande blok aan de Jan Heinsstraat 22-28
heeft stedenbouwkundige waarde vanwege de samenhang met de historische
gebouwde omgeving en de historische verkavelingsstructuur, die dateert
van de late 19de eeuw. De panden maken deel uit van een gave historische
gevelwand met representatieve kleinschalige herenhuisarchitectuur. Het
blok vormt door zijn brede opzet, schilderachtige detaillering en de
centraal geplaatste trapgevel een beeldbepalend element binnen de
gevelwand.

2. Bouw- en/of kunsthistorische waarden

Het bouwwerk is een wat betreft de uiterlijke verschijningsvorm goed en
vrij gaaf voorbeeld van een projectmatig opgezet blok met kleinschalige
herenhuizen uit het laatste kwart van de 19de eeuw, opmerkelijk door de
diverse aan de Hollandse Renaissance ontleende gevelaccenten en de
symmetrische opzet met middenrisaliet en trapgevel. Typologisch
interessant vanwege de complexmatige opzet van het project.

3. Cultuurhistorische waarden

Het bouwwerk heeft cultuurhistorische waarde als een markant voorbeeld
van kleinschalige herenhuisarchitectuur uit het einde van de 19de eeuw.
Het geeft een goede indruk van de wijze, waarop de hogere middenstand in
deze periode was gehuisvest. Daarnaast verwijst het blok huizen, net als
de buurpanden, met zijn laat 19de-eeuwse gevelarchitectuur naar de
“moderne” ontwikkelingen in en rond de Bossche binnenstad, waar rond
1900, na de ontmanteling van de vesting nieuwe woongebieden werden
ingericht. 

Het object Jan Heinsstraat 22-28, bestaande uit een in de late 19de-eeuw
vanuit ййn opzet gerealiseerd blok van vier herenhuizen, is op basis
van bovenstaande criteria beschermenswaardig als gemeentelijk monument
in de gemeente ‘s-Hertogenbosch

Redengevende omschrijving Jan Heinsstraat 22-28                         
       ’s-Hertogenbosch, GMSP II

  PAGE  5 

