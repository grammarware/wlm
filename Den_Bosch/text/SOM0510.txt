’s-Hertogenbosch

Vughterstraat 248-250

Kadastraal	: ’s Hertogenbosch, G-7415

Monumentnr.     : SOM0510

Huidige functie	: woonhuis	Bouwjaar	: XIX, oudere kern XVIIc

Architect	: 

Oorspr.functie	: woon-werkhuis 

 

Verbouwingen	: 1958/59, 1961/62, 1968, 1988-1990 rehabilitatie

Archief		: Gemeente ’s-Hertogenbosch, afdeling BAM

Datum document:11-04-2007



 

 

globale aanduiding van het perceel

Context

(Bouw)historie:

Vughterstraat 248-250 stond vroeger bekend onder de historische naam
“De Moriaen”. Intern zijn er nog constructieve elementen van deze
oudere kern behouden gebleven. Dit oude pand (XVII) is in 1900
(gedeeltelijk) vernieuwd en voorzien van een nieuwe voorgevel. De
oorspronkelijke achtergevel is gehandhaafd. Verder is het object in de
jaren 1958/59, 1961/62, 1968 en eind jaren 1980 verbouwd en gewijzigd.
Uit archief informatie blijkt dat het pand tot het midden van de jaren
vijftig van de twintigste eeuw in gebruik was als bakkerij. Op de begane
grond van het pand was in het voorste gedeelte de winkel gevestigd. Hier
achter waren woonvertrekken. Ook de verdieping werd bewoond. In de
ййnlaags achterbouw bevond zich de bakkerij. In de periode 1988-1990
is het pand geheel gerehabiliteerd. 

Ligging:

Het pand is gelegen op een langgerekt perceel aan de zuidzijde van de
Vughterstraat op de voor Den Bosch kenmerkende smalle strookverkaveling
tussen straat en achterliggende Binnendieze (ter plaatse nu gedempt),
buiten de tweede stadsmuur uit de 14de eeuw. Het geheel is onderdeel van
een gevelwand met voornamelijk 19de-eeuwse gevels en wordt links
begrensd door het steegje Bonte Huid. Veel van deze panden aan de
Vughterstraat hebben een oudere, soms zelfs middeleeuwse, kern. Door de
eeuwen heen is de Vughterstraat, die in opzet een stadsuitbreiding uit
de 14de eeuw is en vanuit het zuiden van ’s-Hertogenbosch naar de
Markt loopt, een belangrijke uitvalsweg geweest met grote economische
activiteiten. Hierdoor is de hoofdbebouwing aan deze straat door de tijd
heen sterk gewijzigd en vernieuwd. 

Beschrijving

Algemeen (hoofdvorm, kap): 

Het object bestaat uit een hoofdpand, een overbouwde binnenplaats en een
lagere achterbouw. Het hoofdpand is opgebouwd uit een hoge begane grond,
een hoge verdieping en een zolder. Het L-vormige schilddak met topgevel
aan de achterzijde is gedekt met rode Oud Hollandse pannen. De
achterbouw bestaat uit ййn bouwlaag en wordt gedekt door een zadeldak
met een schild aan de voorzijde (gebaseerd op een foto uit 1980). Deze
achterbouw is niet zichtbaar vanuit de openbare ruimte.

Voorgevel:

De voorgevel is gepleisterd. In de begane grond zijn twee ingangen
opgenomen; ййn ingang tot de bovenwoning en een inrijdeur die toegang
verschaft tot de begane grond. Beide toegangen dateren uit de periode
van de rehabilitatie eind jaren 1980. Op de verdieping zijn twee
vensters in een licht getoogde geprofileerde omlijsting te zien. In de
oude kozijnen zijn de 6-ruits schuiframen vernieuwd. Een cordonlijst
vormt een visuele scheiding tussen de begane grond en de verdieping. De
gevel wordt afgesloten door een gootlijst op klossen. In het dakvlak aan
de voorzijde bevindt zich een dakkapel.

Zijgevels:

De linker zijgevel van het pand is gelegen aan het steegje Bonte Huid en
gedeeltelijk vanaf de openbare weg zichtbaar. Deze gevel is opgetrokken
in baksteen en voor het overgrote deel gepleisterd. In de begane grond
bevinden zich twee ingangen (beide aangebracht tijdens de rehabilitatie
eind jaren 1980) en op de verdieping zijn twee vensters zichtbaar, beide
met 6-ruits schuiframen. In het dakvlak boven de zijgevel bevinden zich
twee dubbele dakkapellen. De rechter zijgevel is door belendende
bebouwing niet zichtbaar.

Achtergevel:

Vanuit de openbare ruimte is de achtergevel slechts gedeeltelijk en van
een behoorlijke afstand zichtbaar. Datgene wat zichtbaar is bevestigt
wat op bouwtekeningen uit 1987 aangegeven wordt: een tuitgevel met
vlechtingen, met op de verdieping twee vensteropeningen en ter hoogte
van de kap ook twee vensteropeningen.

Ruimtelijke indeling:

Het object bestaat uit een hoofdgebouw/voorhuis en een ййnlaags
aanbouw dat middels een overdekte binnenplaats bereikbaar is. Het
voorhuis bestaat uit een begane grond, verdieping en zolderverdieping.
Links op de begane grond bevindt zich de opgang naar de woonvertrekken
op de verdieping.

Constructies:

Tijdens een opname uit (vermoedelijk) eind jaren 1980 / begin jaren 1990
is het volgende geconstateerd: Het achterste gedeelte van het voorhuis
heeft een insteekverdieping gehad die in 1959 verwijderd is. In 1968 is
er een tussenvloer in de begane grond ruimte aangebracht. In dezelfde
periode zijn ook de verdiepings- en zolderbalklaag deels vernieuwd. De
restanten van de oude balklagen laten zien dat er alternerende
enkelvoudige grenen balklagen in het hele pand gezeten hebben uit het
midden van de zeventiende eeuw. De kap dateert uit dezelfde periode
(1664). De dekbalkjukken hebben eiken krommers en grenen dekbalken en
korbeels. Op de spanten staan grenen schaarspanten met balk. De sporen
zijn nog gedeeltelijk origineel (naaldhout). Aan de voorzijde heeft de
kap een hoek en kilkeperconstructie en een topgevel aan de rechterzijde.
Een dichtgezet deurkozijn hier wijst op een voormalige verbinding met de
kap van het buurhuis.

Over de zijmuren is geen documentatie voorhanden. Duidelijk is dat het
pand aan de linker zijde een eigen zijmuur heeft. Waarschijnlijk is de
rechter zijmuur gemeenschappelijk met het rechter buurpand.

Interieurelementen:

Het interieur is door de tijd heen diverse malen gewijzigd. Behalve de
nog aanwezige (resten) van oude balklagen en de constructie is er weinig
bekend m.b.t. overige interieurelementen.

Erf, bijgebouwen, diversen:

Over de op het achtererf gelegen achterbouw is geen documentatie
voorhanden.

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterstraat 248-250 heeft stedenbouwkundige waarde vanwege de
ligging op oude kavels, waarmee wordt verwezen naar de historische
verkavelingsstructuren in dit gedeelte van de binnenstad van
’s-Hertogenbosch. Bovendien is het van stedenbouwkundig belang vanwege
de hoekligging, rechts van een steegje dat naar het achtererf van nummer
246 leidt. Samen met het belendende pand en de overige bebouwing
(voornamelijk 19de-eeuwse voorgevels) aan de Vughterstraat is er sprake
van een ensemblewaarde. 

2. Bouw- en/of kunsthistorische waarden

Het gebouw is een goed voorbeeld van een 19de-eeuwse verbouwing van een
pand met 17de-eeuwse kern. De nog in het pand aanwezige bouwhistorische
elementen uit de 17de eeuw geven het een hoge bouwhistorische waarde.

3. Cultuurhistorische waarden

Als typisch 19de-eeuws bedrijfs-woonpand (met voormalige
bakkerijfunctie) met een oudere kern gelegen aan de voor de handel
belangrijke Vughterstraat heeft het object een cultuurhistorische
waarde. Het vertelt iets over de sociaal- economische ontwikkeling in de
Bossche binnenstad (in het bijzonder in de Vughterstraat). 

Het object Vughterstraat 248-250, bestaande uit een in kern 17de-eeuws
hoekhuis met achterbouw, is op basis van bovenstaande criteria
beschermenswaardig als gemeentelijk monument in de gemeente
‘s-Hertogenbosch

Redengevende omschrijving Vughterstraat 248-250                         
       ’s-Hertogenbosch, GMSP II

  PAGE  4 

