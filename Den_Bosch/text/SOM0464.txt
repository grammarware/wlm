’s-Hertogenbosch

Minderbroedersstraat 28-30-30A

Kadastraal	: ’s Hertogenbosch, G-6477

Monumentnr.     : SOM0464

Huidige functie	: cafй met bovenwoning	Bouwjaar	: kern XIV (kelders,
zijmuren), voorgevel ca.1860

Architect	: 

Oorspr.functie	: woon-werkhuis

 

Verbouwingen	: 1956, 1996

Archief		: Gemeente ’s-Hertogenbosch, afdeling BAM

Datum document: 09-10-2007



       globale aanduiding van het perceel

Context

(Bouw)historie:

Het pand Minderbroedersstraat 28-30, vanouds genaamd Sint Antonius,
bevat op de begane grond een cafй en op de verdiepingen twee
appartementen. 

De rechterzijmuur van het pand is gelegen op het tracй van de oudste
stadsmuur van 's-Hertogenbosch (ca. 1200-1225). Nadat deze muur in de
eerste helft van de 14de eeuw zijn functie was verloren zal het huis
zijn gebouwd, waarbij materiaal van de stadsmuur werd hergebruikt voor
de rechter zijmuur.  

Uit bouwsporen blijkt dat het achterhuis tot in de 18de of vroege 19de
eeuw enkel bestond uit kelder, begane grond en zolder, en daarna is
opgehoogd. Rond 1860 werd de voorgevel vernieuwd in de vorm van een
gepleisterde lijstgevel, en in de late 19de of vroege 20ste eeuw werd op
de begane grond een winkelpui geplaatst met een aparte ingang naar de
woning.

De kap werd vernieuwd in 1956. In 1996 zijn twee appartementen op de
verdiepingen gebouwd. Hierbij is de achtergevel grotendeels vernieuwd en
is het pand verhoogd met een verdieping.

Ligging:

Het gebouw is gelegen aan de zuidzijde van de Minderbroedersstraat in
een gesloten gevelwand. De Minderbroedersstraat is gelegen in de oude
13de-eeuwse kern van de stad. 

De straat is genoemd naar het klooster van de Minderbroeders
(Franciscanen) dat aan de noordzijde ervan was gelegen. De straat vormde
de toegang tot dit klooster en was in de middeleeuwen afgesloten met een
poort. Van oorsprong werd de straat echter 'Dravelgas' en later
'Spoorstraetken' genoemd. Oorspronkelijk liep het straatje dood tegen de
eerste stadsmuur nabij de huidige Snellestraat. Omstreeks 1365 werd het
doorgetrokken tot voorbij de stadsmuur en over de Binnendieze.
Waarschijnlijk zijn pas hierna de percelen aan de zuidzijde van de
straat opgedeeld. Deze percelen, waaronder ook die van het onderhavige
pand, vormden van oorsprong namelijk onderdeel van een veel groter
perceel dat was georiлnteerd op de Schapenmarkt. In de 13de-14de eeuw
reikte het helemaal tot aan de eerste stadsmuur, die rechts langs het
onderhavige perceel liep, en omvatte het in de breedte Schapenmarkt
nrs.1 tot 5. In de volgende eeuwen is het grote perceel opgesplitst in
kleinere kavels, die voor een groot deel dus op de Minderbroedersstraat
zijn georiлnteerd.

Na de confiscatie van het klooster is de grond aan de noordzijde van de
Minderbroedersstraat uitgegeven aan particulieren, waarbij de straat
tevens werd verbreed. In de tweede helft van de 20ste eeuw is het
gedeelte van de Minderbroedersstraat ten westen van de Dode Nieuwstraat,
waar het onderhavige pand is gelegen, aan de noordzijde verder verbreed
tot een klein plein.

Het perceel van Minderbroedersstraat 14-16 grenst aan de achterzijde aan
het grote pand Schapenmarkt 13. 

Beschrijving

Algemeen (hoofdvorm, kap):

Het pand heeft een langwerpige plattegrond die achter de voorgevel
schuin naar links loopt en naar achter toe iets smaller wordt. Het
bestaat uit een voorhuis en een ondiep vast achterhuis. Het voorhuis
bevat een hoge begane grond, twee verdiepingen en zolder zonder
borstwering. Het achterhuis bevat een kelder met opkamer en eveneens
twee verdiepingen en zolder zonder borstwering. Het mansardedak heeft
aan de voorzijde een schild en brede dakkapellen aan de zijkanten. Het
is gedekt met rode pannen. 

Op het achtererf, dat ondiep is en zich uitstrekt tot achter het linker
buurpand, staat een ййnlaags aanbouw met plat dak.

Voorgevel:

De voorgevel is een gepleisterde lijstgevel met drie vensterassen,
daterend van rond het midden van de 19de eeuw. De gevel is voorzien van
horizontale schijnvoegen. Op de hoge begane grond bevindt zich een pui
met rechts een ingang naar de bovenwoning. Deze heeft een kozijn met
kraalprofiel dat een deur uit het derde kwart van de 20ste eeuw, een
geprofileerd kalf en een enkelruits bovenlicht bevat. Voor de ingang
liggen twee hardstenen traden. Links hiervan bevindt zich de pui van het
cafй, die in de late 20ste eeuw is vernieuwd. De symmetrische indeling
met centrale ingang en grote ramen boven borstweringen ter weerszijden
dateert echter uit de late 19de of vroege 20ste eeuw. Ook voor deze
ingang liggen twee hardstenen traden. Links is onder in de gevel een
toegang tot de kelder, met een luik in het trottoir. De penanten zijn
gepleisterd en voorzien van schijnvoegen. Op de verdieping zijn er
direct boven een cordonlijst drie vensters met kozijnen en ramen die
rond 1990 zijn vernieuwd in de vorm van 6-ruits schuiframen. Op de
tweede verdieping vinden we dezelfde indeling met dezelfde vensters. In
deze zone op de tweede verdieping zijn twee balkankers aangebracht. Vlak
boven de vensters van de tweede verdieping loopt een dunne geprofileerde
lijst. Ruim daarboven bevinden zich in het geveldeel uit 1996 ter hoogte
van de zolder drie vierkante vensters. De gevel wordt afgesloten door
een eenvoudige houten kroonlijst. 

Zijgevels:

Het pand wordt aan beide zijden begrensd door bebouwing.

 

Achtergevel:

De achtergevel is vanuit de openbare ruimte niet zichtbaar. Het betreft
een gepleisterde gevel met onder het mansardedak een opening voor een
inpandig balkon, die voor het grootste deel dateert uit 1996. 

Ruimtelijke indeling:

Volgens een bouwtekening uit 1996 heeft het pand de volgende indeling.
De kelder onder het voorhuis ligt lager dan die onder het achterhuis.
Ook de bovenliggende ruimtes liggen in het achterhuis hoger dan in het
voorhuis, behoudens de nieuwe zolder. De kelders zijn verbonden via een
doorgang en zijn toegankelijk via een trap links voorin het achterhuis.
Op de verdiepingen is de dwarsmuur tussen voor- en achterhuis nog
intact. De trappen naar de appartementen liggen tegen de rechter
zijgevel. De indeling is voor het overige gewijzigd in 1996.

Constructies:

Volgens een documentatierapport van de afdeling BAM uit 1997 bevat het
pand de volgende constructies. De kelder onder het voorhuis heeft een
tongewelf in langsrichting, dat vermoedelijk uit de 15de eeuw dateert en
waarvan de kruin boven het maaiveld uitsteekt. In de kelder zijn in de
rechterzijmuur enkele lagen metselwerk met zeer grote bakstenen
zichtbaar: waarschijnlijk betreft het hergebruikt materiaal van de oude
stadsmuur. 

In de voorgevel bevindt zich links een kelderlicht met een kelderluik
aan de buitenzijde. Rechts zit een nis welke gedeeltelijk in de rechter
zijmuur doorloopt. Tegen de dwarsmuur tussen voor- en achterhuis is in
het gewelf een dwarsgewelf aangebracht. In de dwarsmuur, die
waarschijnlijk uit de 16de eeuw dateert, is een doorgang naar de kelder
onder het achterhuis. Deze kelder is hoger gelegen dan die onder het
voorhuis. Het gewelf is rond 1900 voorzien van een overspanning met
gemetselde troggewelfjes.

De zijmuren zijn gemeenschappelijk met de buurpanden en dateren
waarschijnlijk uit de 14de eeuw met gebruik van restanten van de oude
stadsmuur in de rechter zijmuur. In de rechterzijmuur is op de
verdieping tegen de voorgevel een nis of dichtgezette doorgang
aangetroffen. 

De eerste verdiepingsbalklaag in het voorhuis bestaat uit twee vakken
met moer- en kinderbinten. In het eerste vak is een onderslagbalk
aangebracht. Ook de tweede verdiepingsbalklaag heeft in het voorhuis
moer- en kinderbalken; het betreft hier  hergebruikt materiaal. Ter
plaatse van de dwarsmuur is een eiken krommer van een eikenhouten
dekbalkjuk waargenomen die op de eerste verdiepingsbalklaag stond. 

De balklagen zijn in het achterhuis hoger gelegen dan in het voorhuis.
De eerste verdiepingsbalklaag in het achterhuis bestaat waarschijnlijk
uit twee balkvakken (niet aangetroffen). 

Interieurelementen:

Over de interieurelementen is geen documentatie voorhanden.

Erf, bijgebouwen, diversen:

Het perceel is geheel bebouwd.  Motivering voor plaatsing op de
gemeentelijke monumentenlijst

1. Architectonische en stedenbouwkundige waarden

Het pand Minderbroedersstraat 28-30 heeft stedenbouwkundige waarde
vanwege de samenhang met de historische gebouwde omgeving en de
historische perceelsstructuur. De zuidelijke gevelwand van de
Minderbroedersstraat vormt voor een aanzienlijk deel een fraai
historisch ensemble. Er is sprake van aanvullende stedenbouwkundige
waarde vanwege het gegeven dat de rechter zijmuur een deel van het
traject van de eerste stadsmuur van Den Bosch volgt. Daarnaast heeft het
pand aanmerkelijke architectonische waarde vanwege zijn gepleisterde
lijstgevel van rond 1860.

2. Bouw- en/of kunsthistorische waarden

Het pand heeft bouwhistorische waarde omdat het een historisch huis is
met een 14de-eeuwse kern (zijmuren en kelders). In later eeuwen zijn in
verschillende fasen veranderingen doorgevoerd. Vooral de gepleisterde
voorgevel met de winkelpui van omstreeks 1900 en de verschillende
ophogingen (o.a. 18de-vroege 19de eeuw) getuigen hiervan.

3. Cultuurhistorische waarden

Het gebouw heeft cultuurhistorische waarde als zijnde een woon-werkhuis
van 14de-eeuwse oorsprong, dat in verschillende fasen is gemoderniseerd
en verhoogd. 

Het object Minderbroedersstraat 28-30, bestaande uit een huis dat in
kern uit de 14de eeuw dateert met een lijstgevel van rond 1860 en een
zijmuur die ter plekke van de eerste stadsmuur is opgetrokken,  is op
basis van bovenstaande criteria beschermenswaardig als gemeentelijk
monument in de gemeente ‘s-Hertogenbosch

Redengevende omschrijving Minderbroedersstraat 28-30	’s-Hertogenbosch,
GMSP II

  PAGE  1 

