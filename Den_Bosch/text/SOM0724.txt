’s-Hertogenbosch

Vughterweg 27

Kadastraal	: ’s-Hertogenbosch, I-1658

Monumentnr.	: SOM0724

Huidige functie	: wonen	Bouwjaar	: 1936-1937

Architect	: M. van Beek

Oorspr.functie	: wonen

 

Verbouwingen	: 

Archief		: Gemeente ’s-Hertogenbosch, afdeling BAM

Datum document: 18-02-2009, aangevuld 12-08-2010



globale aanduiding van het perceelContext

(Bouw)historie:

De Vughterweg waaraan het pand is gelegen vormt ййn van de oude
uitvalswegen van de stad en is de verbindingsweg tussen Den Bosch en
Vught. Op oud kaartmateriaal is de weg goed te zien. Via de binnen de
vesting Den Bosch gelegen Vughterstraat en de Vughterpoort bereikte men
deze langs de Dommel gesitueerde uitvalsweg. Zoals gebruikelijk bij de
meeste steden en dorpen kwam er ook hier in de late 19de en eerste helft
20ste eeuw lintbebouwing in de vorm van villa’s en grote huizen in
bijbehorende tuinen die aan Den Bosch en Vught een welvarend aanzicht
verleenden. Verder is er direct ten westen van de bebouwing waartoe het
onderhavige pand behoort een klein villawijkje (Vughterpoort) dat uit
het interbellum dateert. Dit uit de Willem van Oranjelaan bestaande
wijkje is aangelegd ter plekke van een gesloopte gasfabriek. De
onderhavige villa maakt tezamen met de overige tot de betreffende reeks
behorende bebouwing deel uit van deze wijk.   

      

Het pand dateert uit 1936-1937 en architect M. van Beek uit Eindhoven
leverde het ontwerp. Dr. H. van Velthoven was de opdrachtgever. Hij was
wethouder in ’s-Hertogenbosch, lid van de eerste kamer en lid van de
Raad van Staten. Van Beek was zowel voor als na de oorlog actief, vooral
in Brabant. Hij kan worden getypeerd als een typisch katholieke
architect met diverse opdrachten voor kerken, kloosters en scholen. Zo
bouwde hij in Eindhoven zelf de H. Theresiakerk (1928) en de r.k. kerk
aan het Pastoor Van Arsplein (1930). In Tilburg schiep hij de
Sacramentskerk (1931) en het daarachter gelegen St.-Lidwinaklooster
(1936, i.s.m. F. Vervest). De H. Petruskerk die hij voor de oorlog in
Gennep had gebouwd is door hem in 1949-1950 tengevolge van oorlogsschade
herbouwd.

De villa aan de Vughterweg 27 voerde hij uit in landhuisstijl,
aansluitende bij de vernieuwende ontwikkelingen op het gebied van de
villa- en landhuisbouw. Karakteristiek is de schilderachtige opzet met
een deels verspringende bouwmassa en een vrij hoge en deels afgewolfde
kap. Door het in handvormsteen uitgevoerde metselwerk in Vlaams verband
kreeg het ontwerp een ambachtelijke uitstraling. De van roedenverdeling
voorziene ramen en kruiskozijnen, alsmede de toepassing van luiken
versterken het landhuiskarakter. Voor de indelingsstructuur is uitgegaan
van een centrale hall, waaromheen de diverse vertrekken op een
efficiлnte wijze zijn gerangschikt. 

Voor zover uitwendig zichtbaar onderging de villa in de loop van de tijd
geen ingrijpende wijzigingen. 

Ligging:

Het pand ligt vrijstaand aan de westzijde van de tegenwoordig als een
drukke verkeersweg fungerende Vughterweg. Hier maakt het object deel uit
van een reeks villa’s langs een halfrond plantsoen dat tezamen met een
vergelijkbaar plantsoen aan de oostkant van de Vughterweg een
onderbreking vormt langs het rechte tracй van de straat. Aan beide
kanten vormen de betreffende villa’s een halfronde reeks. Het hier
bedoelde pand vormt vanuit het zuiden gezien de eerste villa binnen de
betreffende reeks. Verder is er laanbeplanting in de vorm van forse
platanen. 

Beschrijving

Algemeen (hoofdvorm, kap):

Het bouwwerk heeft een in hoofdzaak rechthoekige plattegrond en telt
ййn bouwlaag en een kap in de vorm van een afgewolfd zadeldak met
gesmoorde verbeterde Hollandse pannen. De kap staat haaks op de
voorgevel en omvat een bovenverdieping en een vliering. Op de vrij brede
overstekken sluiten mastgoten aan. Op de nok heeft het dak twee
gemetselde schoorstenen. Op het rechter schild zijn er twee houten
dakkapellen met een plat dak en van roedenverdeling voorziene ramen. Het
metselwerk van de gevels bestaat uit roodbruine handvormsteen in Vlaams
verband. Ramen en deuren zijn in hout uitgevoerd en langs de vensters
bevinden zich bakstenen lekdorpels. Langs de bovenzijde zijn ze voorzien
van strekken. Het merendeel van de vensters heeft houten paneelluiken
met gesmede klinknagels. De ramen en bovenlichten zijn verlevendigd met
roedenverdeling.

Het pand is deels onderkelderd. 

Voorgevel:

De op de straat gerichte voorgevel (oostzijde) heeft een asymmetrische
indeling. Links op de begane grond zijn er twee vensters met een
kruiskozijn. Uiterst rechts bevindt zich een venster dat half zo hoog is
en twee ramen bevat. Twee drielichtsvensters voorzien de bovenverdieping
van daglicht.         

Zijgevels:

Aan de rechterkant (noordkant) bevindt zich de hoofdingang welke wordt
voorafgegaan door een bakstenen stoep. De ingang is voorzien van een
voordeur met een deurraam met roedenverdeling. Links bevindt zich een
venster met twee ramen en bovenlichten. Rechts van de ingang zijn er
twee kleine vensters. Vervolgens wijkt de gevel schuinsgewijs terug, ter
plekke van een dienstingang. Rechts hiervan zwenkt de gevel uit en
bevindt zich een ййnlaags garage-uitbouw die via een veelzijdige
steekkap aansluit op de hoofdkap. De garage is bereikbaar via een brede
ingang met een dubbele deur. 

De asymmetrie van de linker zijgevel wordt versterkt door de
verspringende opzet met een in de kap doorgestoken dakhuis met steekkap.
Op de begane grond is er links een drielichtsvenster. Rechts daarvan is
een klein venster gesitueerd en uiterst rechts een venster met twee
ramen en bovenlichten. Het links gelegen dakhuis ontvangt daglicht door
twee vensters met elk twee draairamen, waarvan ййn is voorzien van een
doorval beveiliging. 

      

Achtergevel:

Ook de achtergevel is asymmetrisch van opzet. Links een uitspringend
deel van de garage met gemetselde opslagplaats voor kolen. Daarnaast de
achterdeur, geflankeerd door een zesruits venster en twee gekoppelde
zesruits vensters. Op de verdieping 3 gekoppelde zesruits vesnters en
rechts daarvan nog een. Rechts het uitstekende balkon met daaronder
afsluitbaar terras.

Ruimtelijke indeling:

Blijkens de bouwtekeningen heeft de villa een centrale hall. Langs de
voor- en linker zijgevel bevinden zich de hoofdvertrekken. Het
dienstgedeelte met keuken en bijkeuken werd langs de achtergevel
gesitueerd.   

 

Interieurelementen

Het interieur bevat veel authentieke elementen en tal van details die
verwijzen naar de bouwtijd en de eerste bewoners. Zo is de badkamer
oorspronkelijk alsook de studeerkamer en de daarin gemaakte kasten. In
de woonkamer een neorenaissance houten schouw met getordeerde zuilen en
gesneden leeuwenkoppen in de kroonlijst. Op de verdieping paneeldeuren
met zesruits bovenlicht. Cassetteplafond in de hal. Aardig detail is een
nog functionerend dienstbode belsysteem. Het interieur is mede beschermd
voor zover het monumentale waarden omvat.

Erf, bijgebouwen, diversen:

Langs de voortuin bevindt zich een lage tuinmuur in handvormsteen en met
langs de bovenzijde een rollaag. Een dubbel draaihek in hout biedt
toegang tot het terrein.  

In de achtertuin herinneren drie lindebomen aan de drie kinderen van de
opdrachtgever.

Literatuur/bronnen:

Verhees, E. & Vos, A., Historische atlas van ’s-Hertogenbosch. De
ruimtelijke ontwikkeling van een vestingstad, Amsterdam 2005

Motivering voor plaatsing op de gemeentelijke monumentenlijst

1. Architectonische en stedenbouwkundige waarden

Het pand Vughterweg 27 heeft stedenbouwkundige waarde vanwege de
samenhang met de historische gebouwde omgeving die dateert uit de
periode van het interbellum. Het pand maakt deel uit van een gave reeks
gevarieerd vormgegeven historische villa’s in bijbehorende tuinen,
welke in een halfronde lijn zijn gegroepeerd. Tezamen met de
tegenoverliggende villareeks aan de oostkant van de Vughterweg vormt de
reeks een omkadering van enkele plantsoenen die een afwisselende
onderbreking vormen langs het rechte tracй van de Vughterweg. Als
onderdeel van deze reeksen en tezamen met de hier eveneens gesitueerde
forse laanbeplanting maakt het bedoelde object deel uit van een
waardevol en harmonieus ensemble.    

2. Bouw- en/of kunsthistorische waarden

Het in 1936-1937 door de Eindhovense architect M. van Beek gebouwde pand
is een goed voorbeeld van villabouw uit het interbellum. Karakteristiek
voor deze zowel in de hoofdvorm als in de detaillering gaaf bewaard
gebleven en in landhuisstijl uitgevoerde villa is de schilderachtige en
asymmetrische opzet met een afgewolfde kap, ramen met veelruits
roedenverdeling en luiken, alsmede een in het linker dakschild grijpend
markant dakhuis. Door zijn opzet en vormgeving geeft het zorgvuldig
vormgegeven ontwerp een helder beeld van de contemporaine
ontwikkelingen. Ook grote delen van het interieur zijn gaaf bewaard
gebleven. 

3. Cultuurhistorische waarden

Het gebouw heeft cultuurhistorische waarde als markant voorbeeld van
villa-architectuur uit de jaren 1930. Het bouwwerk geeft een goede
indruk van de wijze, waarop de gegoede middenklasse in deze periode was
gehuisvest. Daarnaast verwijst het pand, als onderdeel van de
representatieve bebouwing langs een uitvalsweg van de stad naar de
contemporaine ideeлn omtrent de invulling van de op een stad of dorp
aansluitende toegangswegen. Als een onderdeel van de bebouwing langs de
rand van het kleine villawijkje Vughterpoort verwijst het object naar de
Bossche stadsuitbreidingen tijdens het interbellum toen dit wijkje ter
plekke van een gesloopte gasfabriek is aangelegd.

   

Het object Vughterweg 27, bestaande uit een uit 1936-1937 daterende
vrijstaande villa met een bijbehorende tuinmuur met een dubbel houten
draaihek, is op basis van bovenstaande criteria beschermenswaardig als
gemeentelijk monument in de gemeente ‘s-Hertogenbosch

Redengevende omschrijving Vughterweg 27                                 
          ’s-Hertogenbosch, GMSP II

  PAGE  4 

